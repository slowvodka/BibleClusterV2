 1 משא, נינווה--ספר חזון נחום, האלקושי. 
1 אל קנוא ונוקם יהוה, נוקם יהוה ובעל חמה; נוקם יהוה לצריו, ונוטר הוא לאויביו. 
1 יהוה, ארך אפיים וגדול-כוח, ונקה, לא ינקה; יהוה, בסופה ובשערה דרכו, וענן, אבק רגליו. 
1 גוער בים ויבשהו, וכל-הנהרות החריב; אומלל בשן וכרמל, ופרח לבנון אומלל. 
1 הרים רעשו ממנו, והגבעות התמוגגו; ותישא הארץ מפניו, ותבל וכל-יושבי בה. 
1 לפני זעמו מי יעמוד, ומי יקום בחרון אפו; חמתו ניתכה כאש, והצורים ניתצו ממנו. 
1 טוב יהוה, למעוז ביום צרה; ויודע, חוסי בו. 
1 ובשטף עובר, כלה יעשה מקומה; ואויביו, ירדף-חושך. 
1 מה-תחשבון, אל-יהוה--כלה, הוא עושה; לא-תקום פעמיים, צרה. 
1 כי עד-סירים סבוכים, וכסובאם סבואים; אוכלו--כקש יבש, מלא. 
1 ממך יצא, חושב על-יהוה רעה--יועץ, בלייעל.  {ס} 1 כה אמר יהוה, אם-שלמים וכן רבים, וכן נגוזו, ועבר; ועיניתיך--לא אענך, עוד. 
1 ועתה, אשבור מוטהו מעלייך; ומוסרותייך, אנתק. 
1 וציווה עליך יהוה, לא-ייזרע משמך עוד; מבית אלוהיך אכרית פסל ומסכה, אשים קברך--כי קלותה.  {פ} 1 הנה על-ההרים רגלי מבשר, משמיע שלום--חוגי יהודה חגייך, שלמי נדרייך:  כי לא יוסיף עוד לעבור-בך בלייעל, כולו נכרת. 
1 עלה מפיץ על-פנייך, נצור מצורה; צפה-דרך חזק מותניים, אמץ כוח מאוד. 
1 כי שב יהוה את-גאון יעקוב, כגאון ישראל:  כי בקקום בוקקים, וזמוריהם שיחתו. 
1 מגן גיבוריהו מאודם, אנשי-חיל מתולעים, באש-פלדות הרכב, ביום הכינו; והברושים, הורעלו. 
1 בחוצות יתהוללו הרכב, ישתקשקון ברחובות:  מראיהן, כלפידים--כברקים, ירוצצו. 
1 יזכור, אדיריו--ייכשלו, בהליכתם; ימהרו, חומתה, והוכן, הסוכך. 
1 שערי הנהרות, נפתחו; וההיכל, נמוג. 
1 והוצב, גולתה הועלתה; ואמהותיה, מנהגות כקול יונים, מתופפות, על-לבביהן. 
1 ונינווה כבריכת-מים, מימי היא; והמה נסים, עמדו עמודו ואין מפנה. 
1 בוזו כסף, בוזו זהב; ואין קצה, לתכונה--כבוד, מכול כלי חמדה. 
1 בוקה ומבוקה, ומבולקה; ולב נמס ופיק ברכיים, וחלחלה בכל-מותניים, ופני כולם, קיבצו פארור. 
1 איה מעון אריות, ומרעה הוא לכפירים--אשר הלך אריה לביא שם גור אריה, ואין מחריד. 
1 אריה טורף בדי גורותיו, ומחנק ללבאותיו; וימלא-טרף חוריו, ומעונותיו טריפה. 
1 הנני אלייך, נאום יהוה צבאות, והבערתי בעשן רכבה, וכפירייך תאכל חרב; והכרתי מארץ טרפך, ולא-יישמע עוד קול מלאככה.  {פ} 1 הוי, עיר דמים; כולה, כחש פרק מלאה--לא ימיש, טרף. 
1 קול שוט, וקול רעש אופן; וסוס דוהר, ומרכבה מרקדה. 
1 פרש מעלה, ולהב חרב וברק חנית, ורוב חלל, וכובד פגר; ואין קצה לגווייה, וכשלו בגווייתם. 
1 מרוב זנוני זונה, טובת חן בעלת כשפים; המוכרת גויים בזנוניה, ומשפחות בכשפיה. 
1 הנני אלייך, נאום יהוה צבאות, וגיליתי שולייך, על-פנייך; והראיתי גויים מערך, וממלכות קלונך. 
1 והשלכתי עלייך שיקוצים, וניבלתיך; ושמתיך, כרואי. 
1 והיה כל-רואייך, יידוד ממך, ואמר שודדה נינווה, מי ינוד לה; מאיין אבקש מנחמים, לך. 
1 התיטבי, מנוא אמון, היושבה ביאורים, מים סביב לה--אשר-חיל ים, מים חומתה. 
1 כוש עוצמה ומצריים, ואין קצה; פוט ולובים, היו בעזרתך. 
1 גם-היא, לגולה הלכה בשבי--גם עולליה ירוטשו, בראש כל-חוצות; ועל-נכבדיה ידו גורל, וכל-גדוליה רותקו בזיקים. 
1 גם-את תשכרי, תהי נעלמה; גם-את תבקשי מעוז, מאויב. 
1 כל-מבצרייך--תאנים, עם-ביכורים; אם-יינועו, ונפלו על-פי אוכל. 
1 הנה עמך נשים, בקרבך, לאויבייך, פתוח נפתחו שערי ארצך; אכלה אש, בריחייך. 
1 מי מצור שאבי-לך, חזקי מבצרייך; בואי בטיט ורמסי בחומר, החזיקי מלבן. 
1 שם, תאכלך אש--תכריתך חרב, תאכלך כילק; התכבד כילק, התכבדי כארבה. 
1 הרבית, רוכלייך, מכוכבי, השמיים; ילק פשט, ויעוף. 
1 מנזרייך, כארבה, וטפסרייך, כגוב גובאי; החונים בגדרות, ביום קרה--שמש זרחה ונודד, ולא-נודע מקומו אים. 
1 נמו רועיך מלך אשור, ישכנו אדיריך; נפושו עמך על-ההרים, ואין מקבץ. 
1 אין-כהה לשברך, נחלה מכתך; כול שומעי שמעך, תקעו כף עליך--כי על-מי לא-עברה רעתך, תמיד.  {ש}