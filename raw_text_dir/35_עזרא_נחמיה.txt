 1 ובשנת אחת, לכורש מלך פרס, לכלות דבר-יהוה, מפי ירמיה:  העיר יהוה, את-רוח כורש מלך-פרס, ויעבר-קול בכל-מלכותו, וגם-במכתב לאמור. 
1 כה אמר, כורש מלך פרס--כול ממלכות הארץ, נתן לי יהוה אלוהי השמיים; והוא-פקד עליי לבנות-לו בית, בירושלים אשר ביהודה. 
1 מי-בכם מכל-עמו, יהי אלוהיו עימו, ויעל, לירושלים אשר ביהודה; וייבן, את-בית יהוה אלוהי ישראל--הוא האלוהים, אשר בירושלים. 
1 וכל-הנשאר, מכל-המקומות אשר הוא גר-שם--ינשאוהו אנשי מקומו, בכסף ובזהב וברכוש ובבהמה; עם-הנדבה--לבית האלוהים, אשר בירושלים. 
1 ויקומו ראשי האבות, ליהודה ובנימין, והכוהנים, והלויים; לכול העיר האלוהים, את-רוחו, לעלות לבנות, את-בית יהוה אשר בירושלים. 
1 וכל-סביבותיהם חיזקו בידיהם, בכלי-כסף בזהב ברכוש ובבהמה ובמגדנות--לבד, על-כל-התנדב.  {ס} 1 והמלך כורש, הוציא את-כלי בית-יהוה, אשר הוציא נבוכדנאצר מירושלים, וייתנם בבית אלוהיו. 
1 ויוציאם, כורש מלך פרס, על-יד, מתרדת הגזבר; ויספרם, לששבצר, הנשיא, ליהודה. 
1 ואלה, מספרם:  אגרטלי זהב שלושים, אגרטלי-כסף אלף, מחלפים, תשעה ועשרים.  {ס} 1 כפורי זהב, שלושים--  {ס}  כפורי כסף משנים, ארבע מאות ועשרה; כלים אחרים, אלף.  {ס} 1 כל-כלים לזהב ולכסף, חמשת אלפים וארבע מאות; הכול העלה ששבצר, עם היעלות הגולה--מבבל, לירושלים.  {פ} 1 ואלה בני המדינה, העולים משבי הגולה, אשר הגלה נבוכדנאצר מלך-בבל, לבבל; וישובו לירושלים ויהודה, איש לעירו. 
1 אשר-באו עם-זרובבל, ישוע נחמיה שריה רעליה מורדכיי בלשן מספר בגוויי--רחום בענה:  מספר, אנשי עם ישראל.  {ס} 
1 בני פרעוש--אלפיים, מאה שבעים ושניים.  {ס} 
1 בני שפטיה, שלוש מאות שבעים ושניים.  {ס} 
1 בני ארח, שבע מאות חמישה ושבעים.  {ס} 
1 בני-פחת מואב לבני ישוע, יואב--אלפיים, שמונה מאות ושנים עשר.  {ס} 
1 בני עילם--אלף, מאתיים חמישים וארבעה.  {ס} 
1 בני זתוא, תשע מאות וארבעים וחמישה.  {ס} 
1 בני זכיי, שבע מאות ושישים.  {ס} 
1 בני בני, שש מאות ארבעים ושניים.  {ס} 
1 בני ביביי, שש מאות עשרים ושלושה.  {ס} 
1 בני עזגד--אלף, מאתיים עשרים ושניים.  {ס} 
1 בני, אדוניקם--שש מאות, שישים ושישה.  {ס} 
1 בני בגוויי, אלפיים חמישים ושישה.  {ס} 
1 בני עדין, ארבע מאות חמישים וארבעה.  {ס} 
1 בני-אטר ליחזקייה, תשעים ושמונה.  {ס} 
1 בני ביציי, שלוש מאות עשרים ושלושה.  {ס} 
1 בני יורה, מאה ושנים עשר.  {ס} 
1 בני חשום, מאתיים עשרים ושלושה.  {ס} 
1 בני גיבר, תשעים וחמישה.  {ס} 
1 בני בית-לחם, מאה עשרים ושלושה.  {ס} 
1 אנשי נטופה, חמישים ושישה. 
1 אנשי ענתות, מאה עשרים ושמונה.  {ס} 
1 בני עזמוות, ארבעים ושניים.  {ס} 
1 בני קרית ערים כפירה ובארות, שבע מאות וארבעים ושלושה.  {ס} 
1 בני הרמה וגבע, שש מאות עשרים ואחד.  {ס} 
1 אנשי מכמס, מאה עשרים ושניים.  {ס} 
1 אנשי בית-אל והעיי, מאתיים עשרים ושלושה.  {ס} 
1 בני נבו, חמישים ושניים.  {ס} 
1 בני מגביש, מאה חמישים ושישה.  {ס} 
1 בני, עילם אחר--אלף, מאתיים חמישים וארבעה.  {ס} 
1 בני חרים, שלוש מאות ועשרים.  {ס} 
1 בני-לוד חדיד ואונו, שבע מאות עשרים וחמישה.  {ס} 
1 בני ירחו, שלוש מאות ארבעים וחמישה.  {ס} 
1 בני סנאה--שלושת אלפים, ושש מאות ושלושים.  {ס} 
1 הכוהנים:  בני ידעיה לבית ישוע, תשע מאות שבעים ושלושה.  {ס} 
1 בני אימר, אלף חמישים ושניים.  {ס} 
1 בני פשחור--אלף, מאתיים ארבעים ושבעה.  {ס} 
1 בני חרים, אלף ושבעה עשר.  {ס} 
1 הלויים:  בני-ישוע וקדמיאל לבני הודוויה, שבעים וארבעה.  {ס} 
1 המשוררים--בני אסף, מאה עשרים ושמונה.  {פ} 1 בני השוערים, בני-שלום בני-אטר בני-טלמון בני-עקוב, בני חטיטא, בני שוביי--הכול, מאה שלושים ותשעה.  {פ} 1 הנתינים:  {ס}  בני-ציחא  {ס}  בני-חשופא,  {ס}  בני  {ר} טבעות.  {ס} 
1 בני-קירוס  {ס}  בני-סיעהא,  {ס}  בני  {ר} פדון.  {ס} 
1 בני-לבנה  {ס}  בני-חגבה,  {ס}  בני  {ר} עקוב.  {ס} 
1 בני-חגב  {ס}  בני-שלמיי,  {ס}  בני  {ר} חנן.  {ס} 
1 בני-גידל  {ס}  בני-גחר,  {ס}  בני  {ר} ראיה.  {ס} 
1 בני-רצין  {ס}  בני-נקודא,  {ס}  בני  {ר} גזם.  {ס} 
1 בני-עוזא  {ס}  בני-פסח,  {ס}  בני  {ר} ביסיי.  {ס} 
1 בני-אסנה  {ס}  בני-מעונים,  {ס}  בני  {ר} נפוסים.  {ס} 
1 בני-בקבוק  {ס}  בני-חקופא,  {ס}  בני  {ר} חרחור.  {ס} 
1 בני-בצלות  {ס}  בני-מחידא,  {ס}  בני  {ר} חרשא.  {ס} 
1 בני-ברקוס  {ס}  בני-סיסרא,  {ס}  בני-  {ר} תמח.  {ס} 
1 בני נציח,  {ס}  בני חטיפא.  {ס} 
1 בני,  {ר} עבדי שלמה:  {ס}  בני-סוטיי  {ס}  בני-הסופרת,  {ס}  בני  {ר} פרודא.  {ס} 
1 בני-יעלה  {ס}  בני-דרקון,  {ס}  בני  {ר} גידל.  {ס} 
1 בני שפטיה  {ס}  בני-חטיל,  {ס}  בני  {ר} פכרת הצביים--  {ס}  בני אמי. 
1 כל-הנתינים--ובני, עבדי שלמה:  שלוש מאות, תשעים ושניים.  {ס} 1 ואלה, העולים מתל מלח תל חרשא, כרוב אדן, אימר; ולא יכלו, להגיד בית-אבותם וזרעם--אם מישראל, הם. 
1 בני-דליה בני-טובייה, בני נקודא--שש מאות, חמישים ושניים.  {ס} 1 ומבני, הכוהנים--בני חוביה, בני הקוץ:  בני ברזלי, אשר לקח מבנות ברזלי הגלעדי אישה, וייקרא, על-שמם. 
1 אלה, ביקשו כתבם המתייחשים--ולא נמצאו; ויגואלו, מן-הכהונה. 
1 ויאמר התרשתא להם, אשר לא-יאכלו מקודש הקודשים--עד עמוד כוהן, לאורים ולתומים. 
1 כל-הקהל, כאחד--ארבע ריבוא, אלפיים שלוש-מאות שישים. 
1 מלבד עבדיהם ואמהותיהם, אלה--שבעת אלפים, שלוש מאות שלושים ושבעה; ולהם משוררים ומשוררות, מאתיים. 
1 סוסיהם, שבע מאות שלושים ושישה; פרדיהם, מאתיים ארבעים וחמישה. 
1 גמליהם--ארבע מאות, שלושים וחמישה; חמורים--ששת אלפים, שבע מאות ועשרים.  {פ} 1 ומראשי, האבות, בבואם, לבית יהוה אשר בירושלים--התנדבו לבית האלוהים, להעמידו על-מכונו. 
1 ככוחם, נתנו לאוצר המלאכה, זהב דרכמונים שש-ריבות ואלף,  {ס}  וכסף מנים חמשת אלפים; וכותנות כוהנים, מאה.  {ס} 
1 ויישבו הכוהנים והלויים ומן-העם והמשוררים והשוערים, והנתינים--בעריהם; וכל-ישראל, בעריהם.  {ס} 
1 וייגע החודש השביעי, ובני ישראל בערים;  {ס}  וייאספו העם כאיש אחד, אל-ירושלים.  {ס} 1 ויקם ישוע בן-יוצדק ואחיו הכוהנים, וזרובבל בן-שאלתיאל ואחיו, ויבנו, את-מזבח אלוהי ישראל--להעלות עליו, עולות, ככתוב, בתורת משה איש-האלוהים. 
1 ויכינו המזבח, על-מכונותיו, כי באימה עליהם, מעמי הארצות; ויעלו עליו עולות ליהוה, עולות לבוקר ולערב. 
1 ויעשו את-חג הסוכות, ככתוב; ועולת יום ביום במספר, כמשפט דבר-יום ביומו. 
1 ואחרי-כן עולת תמיד, ולחודשים, ולכל-מועדי יהוה, המקודשים; ולכול מתנדב נדבה, ליהוה. 
1 מיום אחד, לחודש השביעי, החלו, להעלות עולות ליהוה; והיכל יהוה, לא יוסד. 
1 וייתנו-כסף--לחוצבים, ולחרשים; ומאכל ומשתה ושמן, לצידונים ולצורים, להביא עצי ארזים מן-הלבנון אל-ים יפו, כרשיון כורש מלך-פרס עליהם.  {פ} 1 ובשנה השנית, לבואם אל-בית האלוהים לירושלים, בחודש, השני--החלו זרובבל בן-שאלתיאל וישוע בן-יוצדק ושאר אחיהם הכוהנים והלויים, וכל-הבאים מהשבי ירושלים, ויעמידו את-הלויים מבן עשרים שנה ומעלה, לנצח על-מלאכת בית-יהוה.  {פ} 1 ויעמוד ישוע בניו ואחיו קדמיאל ובניו בני-יהודה, כאחד, לנצח על-עושי המלאכה, בבית האלוהים:  {ס}  בני, חנדד, בניהם ואחיהם, הלויים. 
1 וייסדו הבונים, את-היכל יהוה; ויעמידו הכוהנים מלובשים בחצוצרות, והלויים בני-אסף במצלתיים--להלל את-יהוה, על-ידי דויד מלך-ישראל. 
1 ויענו בהלל ובהודות ליהוה, כי טוב--כי-לעולם חסדו, על-ישראל; וכל-העם הריעו תרועה גדולה בהלל, ליהוה, על, הוסד בית-יהוה.  {ס} 1 ורבים מהכוהנים והלויים וראשי האבות הזקנים, אשר ראו את-הבית הראשון ביוסדו--זה הבית בעיניהם, בוכים בקול גדול; ורבים בתרועה בשמחה, להרים קול. 
1 ואין העם, מכירים קול תרועת השמחה, לקול, בכי העם:  כי העם, מריעים תרועה גדולה, והקול נשמע, עד-למרחוק.  {פ} 1 וישמעו, צרי יהודה ובנימין:  כי-בני הגולה בונים היכל, ליהוה אלוהי ישראל. 
1 וייגשו אל-זרובבל ואל-ראשי האבות, ויאמרו להם נבנה עימכם--כי ככם, נדרוש לאלוהיכם; ולו אנחנו זובחים, מימי איסר חדון מלך אשור, המעלה אותנו, פה. 
1 ויאמר להם זרובבל וישוע, ושאר ראשי האבות לישראל--לא-לכם ולנו, לבנות בית לאלוהינו:  כי אנחנו יחד נבנה, ליהוה אלוהי ישראל, כאשר ציוונו, המלך כורש מלך-פרס. 
1 ויהי, עם-הארץ--מרפים, ידי עם-יהודה; ומבהלים אותם, לבנות. 
1 וסוכרים עליהם יועצים, להפר עצתם--כל-ימי, כורש מלך פרס, ועד-מלכות, דריווש מלך-פרס. 
1 ובמלכות, אחשוורוש, בתחילת, מלכותו--כתבו שטנה, על-יושבי יהודה וירושלים.  {ס} 1 ובימי ארתחשסתא, כתב בשלם מתרדת טבאל ושאר כנוותיו, על-ארתחשסתא, מלך פרס; וכתב, הנשתוון, כתוב ארמית, ומתורגם ארמית.  {פ} 1 רחום בעיל-טעים, ושמשיי ספרא, כתבו איגרה חדה, על-ירושלם--לארתחשסתא מלכא, כנימא. 
1 אדיין רחום בעיל-טעים, ושמשיי ספרא, ושאר, כנוותהון--דיניא ואפרסתכיא טרפליא אפרסיא, ארכוויא בבליא שושנכיא, דהייא, עילמיא. 
1 ושאר אומיא, די הגלי אסנפר רבא ויקירא, והותיב הימו, בקריה די שמריין--ושאר עבר-נהרה, וכענת. 
1 דנה, פרשגן איגרתא, די שלחו עלוהי, על-ארתחשסתא מלכא--עבדך אנש עבר-נהרה, וכענת.  {פ} 1 ידיע, להוי למלכא, די יהודיא די סליקו מן-לוותך, עלינא אתו לירושלם; קרייתא מרודתא ובישתא, בניין, ושוריא שכלילו, ואושיא יחיטו. 
1 כען, ידיע להוי למלכא, די הן קרייתא דך תתבני, ושוריא ישתכללון--מנדה-בלו והלך לא ינתנון, ואפתום מלכים תהנזיק. 
1 כען, כל-קוביל די-מלח היכלא מלחנא, וערוות מלכא, לא אריך-לנא למחזי; על-דנה--שלחנא, והודענא למלכא. 
1 די יבקר בספר-דוכרניא די אבהתך, ותהשכח בספר דוכרניא ותנדע, די קרייתא דך קריא מרדא ומהנזקת מלכין ומדינן, ואשתדור עבדין בגווה מן-יומת עלמא; על-דנה--קרייתא דך, הוחורבת. 
1 מהודעין אנחנה, למלכא, די הן קרייתא דך תתבני, ושוריה ישתכללון:  לוקביל דנה--חלק בעבר נהרא, לא איתיי לך.  {פ} 1 פתגמא שלח מלכא, על-רחום בעיל-טעים ושמשיי ספרא, ושאר כנוותהון, די יתבין בשמריין--ושאר עבר-נהרה שלם, וכעת.  {ס} 1 נשתוונא, די שלחתון עלינא--מפרש קרי, קודמיי. 
1 ומיני, שים טעים, ובקרו והשכחו, די קרייתא דך מן-יומת עלמא על-מלכין מתנשאה; ומרד ואשתדור, מתעבד-בה. 
1 ומלכין תקיפין, הוו על-ירושלם, ושליטין, בכול עבר נהרה; ומידה בלו והלך, מתייהיב להון. 
1 כען שימו טעים, לבטלא גובריא איליך; וקרייתא דך לא תתבני, עד-מיני טעמא ייתשם. 
1 וזהירין הוו שלו, למעבד על-דנה; למה ישגי חבלא, להנזקת מלכין.  {ס} 1 אדיין, מן-די פרשגן נשתוונא די ארתחשסתא מלכא, קרי קודם-רחום ושמשיי ספרא, וכנוותהון; אזלו בבהילו לירושלם על-יהודיא, ובטילו הימו באדרע וחיל.  {ס} 1 באדיין, בטילת עבידת בית-אלהא, די, בירושלם; והות, בטלא, עד שנת תרתין, למלכות דריווש מלך-פרס.  {פ} 1 והתנבי חגי נבייא, וזכריה בר-עידוא נבייאיא, על-יהודיא, די ביהוד ובירושלם--בשום אלה ישראל, עליהון.  {ס} 1 באדיין קמו זרובבל בר-שאלתיאל, וישוע בר-יוצדק, ושריו למבני, בית אלהא די בירושלם; ועימהון נבייאיא די-אלהא, מסעדין להון.  {פ} 1 ביה-זמנא אתא עליהון תתניי פחת עבר-נהרה, ושתר בוזניי--וכנוותהון; וכן, אמרין להום--מן-שם לכום טעים ביתא דנה ליבני, ואושרנא דנה לשכללה.  {ס} 1 אדיין כנימא, אמרנא להום:  מן-אינון שמהת גובריא, די-דנה בניינא בניין. 
1 ועין אלההום, הות על-שבי יהודיא, ולא-בטילו הימו, עד-טעמא לדריווש יהך; ואדיין יתיבון נשתוונא, על-דנה.  {פ} 1 פרשגן איגרתא די-שלח תתניי פחת עבר-נהרה, ושתר בוזניי וכנוותיה, אפרסכיא, די בעבר נהרה--על-דריווש, מלכא. 
1 פתגמא, שלחו עלוהי; וכדנה כתיב בגוויה, לדריווש מלכא שלמא כולא.  {ס} 1 ידיע להוי למלכא, די-אזלנא ליהוד מדינתא לבית אלהא רבא, והוא מתבני אבן גלל, ואע מיתשם בכותליא; ועבידתא דך אוספרנא מתעבדא, ומצלח בידהום.  {ס} 1 אדיין, שאילנא לשביא איליך, כנימא, אמרנא להום:  מן-שם לכום טעים, ביתא דנה למבניה, ואושרנא דנה, לשכללה. 
1 ואף שמהתהום שאילנא להום, להודעותך--די נכתוב שום-גובריא, די בראשיהום.  {ס} 1 וכנימא פתגמא, התיבונא למימר:  אנחנא הימו עבדוהי די-אלה שמיא וארעא, ובניין ביתא די-הוה בני מקדמת דנה שנין שגיאן, ומלך לישראל רב, בנהי ושכלליה. 
1 להן, מן-די הרגיזו אבהתנא לאלה שמיא--יהב הימו, ביד נבוכדנאצר מלך-בבל כסדאה; וביתה דנה סתריה, ועמה הגלי לבבל.  {ס} 1 ברם בשנת חדה, לכורש מלכא די בבל--כורש מלכא שם טעים, בית-אלהא דנה ליבני. 
1 ואף מאניא די-בית-אלהא, די דהבה וכספא, די נבוכדנאצר הנפיק מן-היכלא די בירושלם, והיביל הימו להיכלא די בבל--הנפיק הימו כורש מלכא, מן-היכלא די בבל, ויהיבו לששבצר שמיה, די פחה שמיה. 
1 ואמר-ליה--אל מאניא, שיא איזל-אחית הימו בהיכלא די בירושלם; ובית אלהא, יתבני על-אתריה.  {ס} 1 אדיין, ששבצר דיך, אתא יהב אושיא די-בית אלהא, די בירושלם; ומן-אדיין ועד-כען מתבני, ולא שלים. 
1 וכען הן על-מלכא טב, יתבקר בבית גנזיא די-מלכא תמה די בבבל, הן איתיי די-מן-כורש מלכא שים טעים, למבני בית-אלהא דיך בירושלם; ורעות מלכא על-דנה, ישלח עלינא.  {ס} 1 באדיין דריווש מלכא, שם טעים; ובקרו בבית ספריא, די גנזיא מהחתין תמה--בבבל. 
1 והשתכח באחמתא, בבירתא די במדיי מדינתא--מגילה חדה; וכן-כתיב בגווה, דכרונה.  {פ} 1 בשנת חדה לכורש מלכא, כורש מלכא שם טעים--בית-אלהא בירושלם ביתא יתבני, אתר די-דבחין דבחין ואושוהי מסובלין; רומיה אמין שיתין, פתייה אמין שיתין. 
1 נדבכין די-אבן גלל, תלתא, ונדבך, די-אע חדת; ונפקתא--מן-בית מלכא, תתייהיב. 
1 ואף מאני בית-אלהא, די דהבה וכספא, די נבוכדנאצר הנפיק מן-היכלא די-בירושלם, והיביל לבבל--יהתיבון, ויהך להיכלא די-בירושלם לאתריה, ותחית, בבית אלהא.  {ס} 1 כען תתניי פחת עבר-נהרה שתר בוזניי, וכנוותהון, אפרסכיא, די בעבר נהרה--רחיקין הוו, מן-תמה. 
1 שבוקו, לעבידת בית-אלהא דיך; פחת יהודיא ולשבי יהודיא, בית-אלהא דיך יבנון על-אתריה. 
1 ומיני, שים טעים--למא די-תעבדון עם-שבי יהודיא איליך, למבני בית-אלהא דיך; ומנכסי מלכא, די מידת עבר נהרה, אוספרנא נפקתא תהוי מתייהבא לגובריא איליך, די-לא לבטלא. 
1 ומה חשחן ובני תורין ודכרין ואימרין לעלוון לאלה שמיא חנטין מלח חמר ומשח, כמימר כהניא די-בירושלם להוי מתייהיב להום יום ביום--די-לא שלו. 
1 די-להוון מהקרבין ניחוחין, לאלה שמיא; ומצליין, לחיי מלכא ובנוהי. 
1 ומיני, שים טעים--די כל-אנש די יהשני פתגמא דנה, יתנסח אע מן-ביתיה וזקיף יתמחי עלוהי; וביתיה נוולו יתעביד, על-דנה. 
1 ואלהא די שכין שמיה תמה, ימגר כל-מלך ועם די ישלח ידיה להשניה לחבלה בית-אלהא דיך--די בירושלם; אנה דריווש שמת טעים, אוספרנא יתעביד.  {פ} 1 אדיין תתניי פחת עבר-נהרה, שתר בוזניי--וכנוותהון:  לוקביל, די-שלח דריווש מלכא כנימא--אוספרנא עבדו. 
1 ושבי יהודיא בניין ומצלחין, בנבואת חגי נבייא וזכריה בר-עידוא; ובנו ושכלילו, מן-טעם אלה ישראל, ומטעים כורש ודריווש, וארתחשסתא מלך פרס. 
1 ושיציא ביתה דנה, עד יום תלתה לירח אדר--די-היא שנת-שית, למלכות דריווש מלכא.  {פ} 1 ועבדו בני-ישראל כהניא וליוויא ושאר בני-גלותא, חנוכת בית-אלהא דנה--בחדווה. 
1 והקריבו, לחנוכת בית-אלהא דנה, תורין מאה, דכרין מאתיין אימרין ארבע מאה; וצפירי עיזין לחטאה על-כל-ישראל, תרי-עשר--למניין, שבטי ישראל. 
1 והקימו כהניא בפלוגתהון, וליוויא במחלקתהון, על-עבידת אלהא, די בירושלם:  ככתב, ספר משה.  {פ} 1 ויעשו בני-הגולה, את-הפסח--בארבעה עשר, לחודש הראשון. 
1 כי היטהרו הכוהנים והלויים, כאחד--כולם טהורים; וישחטו הפסח לכל-בני הגולה, ולאחיהם הכוהנים ולהם. 
1 ויאכלו בני-ישראל, השבים מהגולה, וכול הנבדל מטומאת גויי-הארץ, אליהם--לדרוש, ליהוה אלוהי ישראל. 
1 ויעשו חג-מצות שבעת ימים, בשמחה:  כי שימחם יהוה, והסב לב מלך-אשור עליהם--לחזק ידיהם, במלאכת בית-האלוהים אלוהי ישראל.  {פ} 1 ואחר הדברים האלה, במלכות ארתחשסתא מלך-פרס--עזרא, בן-שריה, בן-עזריה, בן-חלקייה. 
1 בן-שלום בן-צדוק, בן-אחיטוב. 
1 בן-אמריה בן-עזריה, בן-מריות. 
1 בן-זרחיה בן-עוזי, בן-בוקי. 
1 בן-אבישוע, בן-פינחס בן-אלעזר, בן-אהרון הכוהן, הראש. 
1 הוא עזרא, עלה מבבל, והוא-סופר מהיר בתורת משה, אשר-נתן יהוה אלוהי ישראל; וייתן-לו המלך, כיד-יהוה אלוהיו עליו--כול, בקשתו.  {פ} 1 ויעלו מבני-ישראל ומן-הכוהנים והלויים והמשוררים והשוערים, והנתינים--אל-ירושלים:  בשנת-שבע, לארתחשסתא המלך. 
1 ויבוא ירושלים, בחודש החמישי:  היא שנת השביעית, למלך. 
1 כי, באחד לחודש הראשון--הוא יסוד, המעלה מבבל; ובאחד לחודש החמישי, בא אל-ירושלים, כיד-אלוהיו, הטובה עליו. 
1 כי עזרא הכין לבבו, לדרוש את-תורת יהוה ולעשות, וללמד בישראל, חוק ומשפט.  {ס} 1 וזה פרשגן הנשתוון, אשר נתן המלך ארתחשסתא, לעזרא הכוהן, הסופר:  סופר דברי מצוות-יהוה, וחוקיו--על-ישראל.  {פ} 1 ארתחשסתא--מלך, מלכיא:  לעזרא כהנא ספר דתא די-אלה שמיא, גמיר--וכענת. 
1 מיני, שים טעים--די כל-מתנדב במלכותי מן-עמא ישראל וכהנוהי וליוויא למהך לירושלם עימך, יהך. 
1 כל-קוביל, די מן-קודם מלכא ושבעת יעטוהי שליח, לבקרה על-יהוד, ולירושלם--בדת אלהך, די בידך. 
1 ולהיבלה, כסף ודהב--די-מלכא ויעטוהי, התנדבו לאלה ישראל, די בירושלם, משכניה. 
1 וכול, כסף ודהב, די תהשכח, בכול מדינת בבל--עם התנדבות עמא וכהניא מתנדבין, לבית אלההום די בירושלם. 
1 כל-קוביל דנה אוספרנא תקני בכספא דנה, תורין דכרין אימרין, ומנחתהון, ונסכיהון; ותקריב הימו--על-מדבחה, די בית אלהכום די בירושלם. 
1 ומה די עלך ועל-אחך ייטב, בשאר כספא ודהבה--למעבד:  כרעות אלהכום, תעבדון. 
1 ומאניא די-מתייהבין לך, לפולחן בית אלהך--השלים, קודם אלה ירושלם. 
1 ושאר, חשחות בית אלהך, די ייפל-לך, למנתן--תנתין, מן-בית גנזי מלכא. 
1 ומיני אנה ארתחשסתא מלכא, שים טעים--לכול גיזבריא, די בעבר נהרה:  די כל-די ישאלנכון עזרא כהנא ספר דתא, די-אלה שמיא--אוספרנא, יתעביד. 
1 עד-כסף, ככרין מאה, ועד-חנטין כורין מאה, ועד-חמר בתין מאה ועד-בתין משח מאה; ומלח, די-לא כתב. 
1 כל-די, מן-טעם אלה שמיא, יתעביד אדרזדא, לבית אלה שמיא:  די-למה להוי קצף, על-מלכות מלכא ובנוהי. 
1 ולכום מהודעין, די כל-כהניא וליוויא זמריא תרעיא נתיניא, ופלחי, בית אלהא דנה--מנדה בלו והלך, לא שליט למרמי עליהום. 
1 ואנת עזרא, כחוכמת אלהך די-בידך מני שפטין ודיינין די-להוון דיינין לכל-עמא די בעבר נהרה, לכל-ידעי, דתי אלהך; ודי לא ידע, תהודעון. 
1 וכל-די-לא להוי עביד דתא די-אלהך, ודתא די מלכא--אוספרנא, דינה להוי מתעביד מיניה:  הן למות הן לשרושי, הן-לענש נכסין ולאסורין.  {פ} 1 ברוך יהוה, אלוהי אבותינו--אשר נתן כזאת, בלב המלך, לפאר, את-בית יהוה אשר בירושלים. 
1 ועליי הטה-חסד, לפני המלך ויועציו, ולכל-שרי המלך, הגיבורים; ואני התחזקתי, כיד-יהוה אלוהיי עליי, ואקבצה מישראל ראשים, לעלות עימי.  {פ} 1 ואלה ראשי אבותיהם, והתייחשם:  העולים עימי, במלכות ארתחשסתא המלך--מבבל.  {ס} 
1 מבני פינחס גרשום,  {ס}  מבני איתמר דניאל;  {ס}  מבני דויד, חטוש.  {ס} 
1 מבני שכניה,  {ס}  מבני פרעוש זכריה; ועימו התייחש לזכרים, מאה וחמישים.  {ס} 
1 מבני פחת מואב, אליהועיניי בן-זרחיה; ועימו, מאתיים הזכרים.  {ס} 
1 מבני שכניה, בן-יחזיאל; ועימו, שלוש מאות הזכרים.  {ס} 
1 ומבני עדין, עבד בן-יונתן; ועימו, חמישים הזכרים.  {ס} 
1 ומבני עילם, ישעיה בן-עתליה; ועימו, שבעים הזכרים.  {ס} 
1 ומבני שפטיה, זבדיה בן-מיכאל; ועימו, שמונים הזכרים.  {ס} 
1 מבני יואב, עובדיה בן-יחיאל; ועימו, מאתיים ושמונה עשר הזכרים.  {ס} 
1 ומבני שלומית, בן-יוסיפיה; ועימו, מאה ושישים הזכרים.  {ס} 
1 ומבני ביביי, זכריה בן-ביביי; ועימו, עשרים ושמונה הזכרים.  {ס} 
1 ומבני עזגד, יוחנן בן-הקטן; ועימו, מאה ועשרה הזכרים.  {ס} 
1 ומבני אדוניקם, אחרונים--ואלה שמותם, אליפלט יעיאל ושמעיה; ועימהם, שישים הזכרים.  {ס} 
1 ומבני בגוויי, עותיי וזכור; ועימו, שבעים הזכרים.  {פ} 1 ואקבצם, אל-הנהר הבא אל-אהווא, ונחנה שם, ימים שלושה; ואבינה בעם ובכוהנים, ומבני לוי לא-מצאתי שם. 
1 ואשלחה לאליעזר לאריאל לשמעיה ולאלנתן וליריב ולאלנתן ולנתן, ולזכריה ולמשולם--ראשים; וליויריב ולאלנתן, מבינים. 
1 ואצווה אותם על-אידו הראש, בכסיפיא המקום; ואשימה בפיהם דברים לדבר אל-אידו אחיו הנתינים, בכסיפיא המקום--להביא-לנו משרתים, לבית אלוהינו. 
1 ויביאו לנו כיד-אלוהינו הטובה עלינו, איש שכל--מבני מחלי, בן-לוי בן-ישראל; ושרביה ובניו ואחיו, שמונה עשר. 
1 ואת-חשביה--ואיתו ישעיה, מבני מררי:  אחיו ובניהם, עשרים.  {ס} 1 ומן-הנתינים, שנתן דויד והשרים לעבודת הלויים--נתינים, מאתיים ועשרים:  כולם, ניקבו בשמות. 
1 ואקרא שם צום על-הנהר אהווא, להתענות לפני אלוהינו--לבקש ממנו דרך ישרה, לנו ולטפנו ולכל-רכושנו. 
1 כי בושתי, לשאול מן-המלך חיל ופרשים--לעוזרנו מאויב, בדרך:  כי-אמרנו למלך לאמור, יד-אלוהינו על-כל-מבקשיו לטובה, ועוזו ואפו, על כל-עוזביו. 
1 ונצומה ונבקשה מאלוהינו, על-זאת; וייעתר, לנו. 
1 ואבדילה משרי הכוהנים, שנים עשר--לשרביה חשביה, ועימהם מאחיהם עשרה. 
1 ואשקולה להם, את-הכסף ואת-הזהב ואת-הכלים--תרומת בית-אלוהינו, ההרימו המלך ויועציו ושריו, וכל-ישראל, הנמצאים. 
1 ואשקלה על-ידם כסף, כיכרים שש-מאות וחמישים, וכלי-כסף מאה, לכיכרים; זהב, מאה כיכר. 
1 וכפורי זהב עשרים, לאדרכונים אלף; וכלי נחושת מוצהב טובה, שניים--חמודות, כזהב. 
1 ואומרה אליהם, אתם קודש ליהוה, והכלים, קודש; והכסף והזהב נדבה, ליהוה אלוהי אבותיכם. 
1 שקדו ושמרו, עד-תשקלו לפני שרי הכוהנים והלויים ושרי-האבות לישראל--בירושלים:  הלשכות, בית יהוה. 
1 וקיבלו הכוהנים והלויים, משקל הכסף והזהב והכלים--להביא לירושלים, לבית אלוהינו.  {פ} 1 וניסעה מנהר אהווא, בשנים עשר לחודש הראשון--ללכת, ירושלים; ויד-אלוהינו, הייתה עלינו, ויצילנו, מכף אויב ואורב על-הדרך. 
1 ונבוא, ירושלים; ונשב שם, ימים שלושה. 
1 וביום הרביעי נשקל הכסף והזהב והכלים בבית אלוהינו, על יד-מרמות בן-אורייה הכוהן, ועימו, אלעזר בן-פינחס; ועימהם יוזבד בן-ישוע, ונועדיה בן-בינוי--הלויים. 
1 במספר במשקל, לכול; וייכתב כל-המשקל, בעת ההיא.  {פ} 1 הבאים מהשבי בני-הגולה הקריבו עולות לאלוהי ישראל, פרים שנים-עשר על-כל-ישראל אילים תשעים ושישה כבשים שבעים ושבעה, צפירי חטאת, שנים עשר:  הכול, עולה ליהוה.  {פ} 1 וייתנו את-דתי המלך, לאחשדרפני המלך, ופחוות, עבר הנהר; ונישאו את-העם, ואת-בית האלוהים.  {ס} 1 וככלות אלה, ניגשו אליי השרים לאמור--לא-נבדלו העם ישראל והכוהנים והלויים, מעמי הארצות:  כתועבותיהם לכנעני החיתי הפריזי היבוסי, העמוני המואבי, המצרי, והאמורי. 
1 כי-נשאו מבנותיהם, להם ולבניהם, והתערבו זרע הקודש, בעמי הארצות; ויד השרים והסגנים, הייתה במעל הזה--ראשונה.  {ס} 1 וכשומעי את-הדבר הזה, קרעתי את-בגדי ומעילי; ואמרטה משיער ראשי, וזקני, ואשבה, משומם. 
1 ואליי ייאספו, כול חרד בדברי אלוהי-ישראל--על, מעל הגולה; ואני יושב משומם, עד למנחת הערב. 
1 ובמנחת הערב, קמתי מתעניתי, ובקורעי בגדי, ומעילי; ואכרעה, על-ברכיי, ואפרשה כפיי, אל-יהוה אלוהיי. 
1 ואומרה, אלוהיי בושתי ונכלמתי--להרים אלוהיי פניי, אליך:  כי עוונותינו רבו למעלה ראש, ואשמתנו גדלה עד לשמיים. 
1 מימי אבותינו, אנחנו באשמה גדולה--עד, היום הזה; ובעוונותינו ניתנו אנחנו מלכינו כוהנינו ביד מלכי הארצות, בחרב בשבי ובביזה ובבושת פנים--כהיום הזה. 
1 ועתה כמעט-רגע הייתה תחינה מאת יהוה אלוהינו, להשאיר לנו פליטה, ולתת-לנו יתד, במקום קודשו--להאיר עינינו אלוהינו, ולתיתנו מחיה מעט בעבדותנו. 
1 כי-עבדים אנחנו--ובעבדותנו, לא עזבנו אלוהינו; ויט-עלינו חסד לפני מלכי פרס לתת-לנו מחיה, לרומם את-בית אלוהינו ולהעמיד את-חורבותיו, ולתת-לנו גדר, ביהודה ובירושלים.  {ס} 1 ועתה מה-נאמר אלוהינו, אחרי-זאת:  כי עזבנו, מצוותיך. 
1 אשר ציווית, ביד עבדיך הנביאים לאמור--הארץ אשר אתם באים לרשתה, ארץ נידה היא בנידת עמי הארצות:  בתועבותיהם, אשר מילאוה מפה אל-פה--בטומאתם. 
1 ועתה בנותיכם אל-תיתנו לבניהם, ובנותיהם אל-תשאו לבניכם, ולא-תדרשו שלומם וטובתם, עד-עולם--למען תחזקו, ואכלתם את-טוב הארץ, והורשתם לבניכם, עד-עולם. 
1 ואחרי, כל-הבא עלינו, במעשינו הרעים, ובאשמתנו הגדולה:  כי אתה אלוהינו, חשכת למטה מעוונינו, ונתת לנו פליטה, כזאת. 
1 הנשוב, להפר מצוותיך, ולהתחתן, בעמי התועבות האלה:  הלוא תאנף-בנו עד-כלה, לאין שארית ופליטה.  {פ} 1 יהוה אלוהי ישראל, צדיק אתה--כי-נשארנו פליטה, כהיום הזה; הננו לפניך באשמתנו, כי אין לעמוד לפניך על-זאת.  {פ} 1 וכהתפלל עזרא, וכהתוודותו, בוכה ומתנפל, לפני בית האלוהים:  נקבצו אליו מישראל קהל רב-מאוד, אנשים ונשים וילדים--כי-בכו העם, הרבה-בכה.  {ס} 1 ויען שכניה בן-יחיאל מבני עילם, ויאמר לעזרא--אנחנו מעלנו באלוהינו, ונושב נשים נוכרייות מעמי הארץ; ועתה יש-מקוה לישראל, על-זאת. 
1 ועתה נכרות-ברית לאלוהינו להוציא כל-נשים והנולד מהם, בעצת אדוניי, והחרדים, במצות אלוהינו; וכתורה, ייעשה. 
1 קום כי-עליך הדבר, ואנחנו עימך:  חזק, ועשה.  {פ} 1 ויקם עזרא וישבע את-שרי הכוהנים הלויים וכל-ישראל, לעשות כדבר הזה--ויישבעו. 
1 ויקם עזרא, מלפני בית האלוהים, וילך, אל-לשכת יהוחנן בן-אלישיב; וילך שם, לחם לא-אכל ומים לא-שתה--כי מתאבל, על-מעל הגולה.  {ס} 1 ויעבירו קול ביהודה וירושלים, לכול בני הגולה--להיקבץ, ירושלים. 
1 וכול אשר לא-יבוא לשלושת הימים, כעצת השרים והזקנים--יוחרם, כל-רכושו; והוא ייבדל, מקהל הגולה.  {ס} 1 וייקבצו כל-אנשי-יהודה ובנימין ירושלים לשלושת הימים, הוא חודש התשיעי--בעשרים בחודש; ויישבו כל-העם, ברחוב בית האלוהים, מרעידים על-הדבר, ומהגשמים.  {פ} 1 ויקם עזרא הכוהן, ויאמר אליהם, אתם מעלתם, ותושיבו נשים נוכרייות--להוסיף, על-אשמת ישראל. 
1 ועתה, תנו תודה ליהוה אלוהי-אבותיכם--ועשו רצונו; והיבדלו מעמי הארץ, ומן-הנשים הנוכרייות. 
1 ויענו כל-הקהל ויאמרו, קול גדול:  כן כדברך עלינו, לעשות. 
1 אבל העם רב והעת גשמים, ואין כוח לעמוד בחוץ; והמלאכה, לא-ליום אחד ולא לשניים--כי-הרבינו לפשוע, בדבר הזה. 
1 יעמדו-נא שרינו לכל-הקהל וכול אשר בערינו, ההושיב נשים נוכרייות יבוא לעיתים מזומנים, ועימהם זקני-עיר ועיר, ושופטיה:  עד להשיב חרון אף-אלוהינו, ממנו--עד, לדבר הזה.  {פ} 1 אך יונתן בן-עשהאל ויחזיה בן-תקווה, עמדו על-זאת; ומשולם ושבתיי הלוי, עזרום. 
1 ויעשו-כן, בני הגולה, וייבדלו עזרא הכוהן אנשים ראשי האבות לבית אבותם, וכולם בשמות; ויישבו, ביום אחד לחודש העשירי, לדריווש, הדבר. 
1 ויכלו בכול--אנשים, ההושיבו נשים נוכרייות:  עד יום אחד, לחודש הראשון.  {פ} 1 ויימצא מבני הכוהנים, אשר הושיבו נשים נוכרייות:  מבני ישוע בן-יוצדק, ואחיו--מעשיה ואליעזר, ויריב וגדליה. 
1 וייתנו ידם, להוציא נשיהם; ואשמים איל-צאן, על-אשמתם.  {ס} 
1 ומבני אימר, חנני וזבדיה.  {ס} 
1 ומבני, חרים--מעשיה ואלייה ושמעיה, ויחיאל ועוזייה. 
1 ומבני, פשחור--אליועיניי מעשיה ישמעאל נתנאל, יוזבד ואלעשה.  {ס} 
1 ומן-הלויים--יוזבד ושמעי, וקליה הוא קליטא, פתחיה יהודה, ואליעזר.  {ס} 
1 ומן-המשוררים, אלישיב; ומן-השוערים, שלום וטלם ואורי.  {ס} 
1 ומישראל--מבני פרעוש רמיה וייזייה ומלכייה, ומיימין ואלעזר, ומלכייה, ובניה.  {ס} 
1 ומבני, עילם--מתניה זכריה ויחיאל ועבדי, וירמות ואלייה.  {ס} 
1 ומבני, זתוא--אליועיניי אלישיב מתניה וירמות, וזבד ועזיזא.  {ס} 
1 ומבני, ביביי--יהוחנן חנניה, זביי עתליי.  {ס} 
1 ומבני, בני--משולם מלוך ועדיה, ישוב ושאל ורמות.  {ס} 
1 ומבני פחת מואב, עדנא וכלל, בניה מעשיה מתניה בצלאל, ובינוי ומנשה.  {ס} 
1 ובני, חרים--אליעזר יישייה מלכייה, שמעיה שמעון. 
1 בנימין מלוך, שמריה.  {ס} 
1 מבני, חשום--מתניי מתתה זבד אליפלט, ירמיי מנשה שמעי.  {ס} 
1 מבני בני, מעדיי עמרם ואואל.  {ס} 
1 בניה בדיה, כלוהו. 
1 וניה מרמות, אלישיב. 
1 מתניה מתניי, ויעשיי. 
1 ובני ובינוי, שמעי. 
1 ושלמיה ונתן, ועדיה. 
1 מכנדביי ששיי, שריי. 
1 עזראל ושלמיהו, שמריה. 
1 שלום אמריה, יוסף.  {ס} 
1 מבני, נבו--יעיאל מתיתיה זבד זבינא, ידיי ויואל בניה. 
1 כל-אלה, נשאו נשים נוכרייות; ויש מהם נשים, וישימו בנים.  {פ} 1 דברי נחמיה, בן-חכליה:  ויהי בחודש-כסליו שנת עשרים, ואני הייתי בשושן הבירה. 
1 ויבוא חנני אחד מאחיי, הוא ואנשים--מיהודה; ואשאלם על-היהודים הפליטה, אשר-נשארו מן-השבי--ועל-ירושלים. 
1 ויאמרו, לי--הנשארים אשר-נשארו מן-השבי שם במדינה, ברעה גדולה ובחרפה; וחומת ירושלים מפורצת, ושעריה ניצתו באש. 
1 ויהי כשומעי את-הדברים האלה, ישבתי ואבכה, ואתאבלה, ימים; ואהי צם ומתפלל, לפני אלוהי השמיים. 
1 ואומר, אנא יהוה אלוהי השמיים--האל הגדול, והנורא:  שומר הברית וחסד, לאוהביו ולשומרי מצוותיו. 
1 תהי נא אוזנך-קשבת ועיניך פתוחות לשמוע אל-תפילת עבדך אשר אנוכי מתפלל לפניך היום, יומם ולילה--על-בני ישראל, עבדיך; ומתוודה, על-חטאות בני-ישראל אשר חטאנו לך, ואני ובית-אבי, חטאנו. 
1 חבול, חבלנו לך; ולא-שמרנו את-המצוות, ואת-החוקים ואת-המשפטים, אשר ציווית, את-משה עבדך. 
1 זכור-נא, את-הדבר, אשר ציווית את-משה עבדך, לאמור:  אתם תמעלו--אני, אפיץ אתכם בעמים. 
1 ושבתם אליי--ושמרתם מצוותיי, ועשיתם אותם:  אם-יהיה נידחכם בקצה השמיים, משם אקבצם, והביאותים אל-המקום, אשר בחרתי לשכן את-שמי שם. 
1 והם עבדיך, ועמך--אשר פדית בכוחך הגדול, ובידך החזקה. 
1 אנא אדוניי, תהי נא אוזנך-קשבת אל-תפילת עבדך ואל-תפילת עבדיך החפצים ליראה את-שמך, והצליחה-נא לעבדך היום, ותנהו לרחמים לפני האיש הזה; ואני הייתי משקה, למלך.  {פ} 1 ויהי בחודש ניסן, שנת עשרים לארתחשסתא המלך--יין לפניו; ואשא את-היין ואתנה למלך, ולא-הייתי רע לפניו. 
1 ויאמר לי המלך מדוע פניך רעים, ואתה אינך חולה--אין זה, כי-אם רוע לב; ואירא, הרבה מאוד. 
1 ואומר למלך, המלך לעולם יחיה; מדוע לא-יירעו פניי, אשר העיר בית-קברות אבותיי חרבה, ושעריה, אוכלו באש.  {ס} 1 ויאמר לי המלך, על-מה-זה אתה מבקש; ואתפלל, אל-אלוהי השמיים. 
1 ואומר למלך--אם-על-המלך טוב, ואם-ייטב עבדך לפניך:  אשר תשלחני אל-יהודה, אל-עיר קברות אבותיי--ואבננה. 
1 ויאמר לי המלך והשגל יושבת אצלו, עד-מתיי יהיה מהלכך--ומתיי תשוב; וייטב לפני-המלך וישלחני, ואתנה לו זמן. 
1 ואומר, למלך--אם-על-המלך טוב, איגרות ייתנו-לי על-פחוות עבר הנהר:  אשר, יעבירוני, עד אשר-אבוא, אל-יהודה. 
1 ואיגרת אל-אסף שומר הפרדס אשר למלך, אשר ייתן-לי עצים לקרות את-שערי הבירה אשר-לבית ולחומת העיר, ולבית, אשר-אבוא אליו; וייתן-לי המלך, כיד-אלוהיי הטובה עליי. 
1 ואבוא, אל-פחוות עבר הנהר, ואתנה להם, את איגרות המלך; וישלח עימי המלך, שרי חיל ופרשים.  {פ} 1 וישמע סנבלט החורוני, וטובייה העבד העמוני, ויירע להם, רעה גדולה:  אשר-בא אדם, לבקש טובה לבני ישראל. 
1 ואבוא, אל-ירושלים; ואהי-שם, ימים שלושה. 
1 ואקום לילה, אני ואנשים מעט עימי, ולא-הגדתי לאדם, מה אלוהיי נתן אל-ליבי לעשות לירושלים; ובהמה, אין עימי, כי אם-הבהמה, אשר אני רוכב בה. 
1 ואצאה בשער-הגיא לילה, ואל-פני עין התנין, ואל-שער, האשפות; ואהי שובר בחומות ירושלים, אשר-הם פרוצים, ושעריה, אוכלו באש. 
1 ואעבור אל-שער העין, ואל-בריכת המלך; ואין-מקום לבהמה, לעבור תחתיי. 
1 ואהי עולה בנחל לילה, ואהי שובר בחומה; ואשוב, ואבוא בשער הגיא--ואשוב. 
1 והסגנים, לא ידעו אנה הלכתי, ומה, אני עושה; וליהודים ולכוהנים ולחורים ולסגנים, וליתר עושי המלאכה--עד-כן, לא הגדתי. 
1 ואומר אליהם, אתם רואים הרעה אשר אנחנו בה, אשר ירושלים חרבה, ושעריה ניצתו באש:  לכו, ונבנה את-חומת ירושלים, ולא-נהיה עוד, חרפה. 
1 ואגיד להם את-יד אלוהיי, אשר-היא טובה עליי, ואף-דברי המלך, אשר אמר-לי; ויאמרו נקום ובנינו, ויחזקו ידיהם לטובה.  {פ} 1 וישמע סנבלט החורוני וטובייה העבד העמוני, וגשם הערבי, וילעיגו לנו, ויבזו עלינו; ויאמרו, מה-הדבר הזה אשר אתם עושים--העל המלך, אתם מורדים. 
1 ואשיב אותם דבר, ואומר להם אלוהי השמיים הוא יצליח לנו, ואנחנו עבדיו, נקום ובנינו; ולכם, אין-חלק וצדקה וזיכרון--בירושלים. 
1 ויקם אלישיב הכוהן הגדול ואחיו הכוהנים, ויבנו את-שער הצאן--המה קידשוהו, ויעמידו דלתותיו; ועד-מגדל המאה קידשוהו, עד מגדל חננאל.  {ס} 
1 ועל-ידו בנו, אנשי ירחו;  {ס}  ועל-ידו בנה, זכור בן-אמרי.  {ס} 
1 ואת שער הדגים, בנו בני הסנאה; המה קירוהו--ויעמידו דלתותיו, מנעוליו ובריחיו.  {ס} 
1 ועל-ידם החזיק, מרמות בן-אורייה בן-הקוץ,  {ס}  ועל-ידם החזיק, משולם בן-ברכיה בן-משיזבאל;  {ס}  ועל-ידם החזיק, צדוק בן-בענא.  {ס} 
1 ועל-ידם, החזיקו התקועים; ואדיריהם לא-הביאו צווארם, בעבודת אדוניהם.  {ס} 
1 ואת שער הישנה החזיקו, יוידע בן-פסח, ומשולם, בן-בסודיה; המה קירוהו--ויעמידו דלתותיו, ומנעוליו ובריחיו.  {ס} 
1 ועל-ידם החזיק מלטיה הגבעוני, וידון המרונותי, אנשי גבעון, והמצפה--לכיסא, פחת עבר הנהר.  {ס} 
1 על-ידו החזיק, עוזיאל בן-חרהיה צורפים,  {ס}  ועל-ידו החזיק, חנניה בן-הרקחים; ויעזבו, ירושלים, עד, החומה הרחבה.  {ס} 
1 ועל-ידם החזיק, רפיה בן-חור, שר, חצי פלך ירושלים.  {ס} 
1 ועל-ידם החזיק ידיה בן-חרומף, ונגד ביתו;  {ס}  ועל-ידו החזיק, חטוש בן-חשבניה. 
1 מידה שנית, החזיק מלכייה בן-חרים, וחשוב, בן-פחת מואב; ואת, מגדל התנורים.  {ס} 
1 ועל-ידו החזיק, שלום בן-הלוחש, שר, חצי פלך ירושלים; הוא, ובנותיו.  {ס} 
1 את שער הגיא החזיק חנון, ויושבי זנוח--המה בנוהו, ויעמידו דלתותיו מנעוליו ובריחיו; ואלף אמה בחומה, עד שער השפות. 
1 ואת שער האשפות, החזיק מלכייה בן-רכב, שר, פלך בית-הכרם; הוא יבננו--ויעמיד דלתותיו, מנעוליו ובריחיו.  {ס} 
1 ואת שער העין החזיק שלון בן-כל-חוזה, שר פלך המצפה--הוא יבננו ויטללנו, ויעמיד דלתותיו מנעוליו ובריחיו; ואת חומת בריכת השלח, לגן-המלך, ועד-המעלות, היורדות מעיר דויד.  {ס} 
1 אחריו החזיק, נחמיה בן-עזבוק, שר, חצי פלך בית-צור--עד-נגד, קברי דויד, ועד-הבריכה העשויה, ועד בית הגיבורים.  {ס} 
1 אחריו החזיקו הלויים, רחום בן-בני; על-ידו החזיק, חשביה שר-חצי-פלך קעילה--לפלכו.  {ס} 
1 אחריו החזיקו אחיהם, בוויי בן-חנדד, שר, חצי פלך קעילה.  {ס} 
1 ויחזק על-ידו עזר בן-ישוע, שר המצפה--מידה שנית:  מנגד, עלות הנשק המקצוע.  {ס} 
1 אחריו החרה החזיק ברוך בן-זכיי, מידה שנית:  מן-המקצוע--עד-פתח בית אלישיב, הכוהן הגדול.  {ס} 
1 אחריו החזיק, מרמות בן-אורייה בן-הקוץ--מידה שנית:  מפתח בית אלישיב, ועד-תכלית בית אלישיב.  {ס} 
1 ואחריו החזיקו הכוהנים, אנשי הכיכר. 
1 אחריו החזיק בנימין וחשוב, נגד ביתם;  {ס}  אחריו החזיק, עזריה בן-מעשיה בן-ענניה--אצל ביתו.  {ס} 
1 אחריו החזיק, בינוי בן-חנדד--מידה שנית:  מבית עזריה, עד-המקצוע ועד-הפינה. 
1 פלל בן-אוזיי, מנגד המקצוע, והמגדל היוצא מבית המלך העליון, אשר לחצר המטרה; אחריו, פדיה בן-פרעוש.  {ס} 
1 והנתינים--היו יושבים, בעופל:  עד נגד שער המים, למזרח, והמגדל, היוצא.  {ס} 
1 אחריו החזיקו התקועים, מידה שנית:  מנגד המגדל הגדול, היוצא, ועד, חומת העופל. 
1 מעל שער הסוסים, החזיקו הכוהנים--איש, לנגד ביתו.  {ס} 
1 אחריו החזיק צדוק בן-אימר, נגד ביתו;  {ס}  ואחריו החזיק שמעיה בן-שכניה, שומר שער המזרח.  {ס} 
1 אחריו החזיק חנניה בן-שלמיה, וחנון בן-צלף השישי--מידה שני;  {ס}  אחריו החזיק, משולם בן-ברכיה--נגד, נשכתו.  {ס} 
1 אחריו החזיק, מלכייה בן-הצורפי--עד-בית הנתינים, והרוכלים:  נגד שער המפקד, ועד עליית הפינה. 
1 ובין עליית הפינה לשער הצאן, החזיקו הצורפים והרוכלים.  {פ} 1 ויהי כאשר שמע סנבלט, כי-אנחנו בונים את-החומה, וייחר לו, ויכעס הרבה; וילעג, על-היהודים. 
1 ויאמר לפני אחיו, וחיל שומרון, ויאמר, מה היהודים האמיללים עושים; היעזבו להם היזבחו היכלו ביום, היחייו את-האבנים מערימות העפר והמה שרופות. 
1 וטובייה העמוני, אצלו; ויאמר, גם אשר-הם בונים--אם-יעלה שועל, ופרץ חומת אבניהם.  {פ} 1 שמע אלוהינו כי-היינו בוזה, והשב חרפתם אל-ראשם; ותנם לביזה, בארץ שביה. 
1 ואל-תכס, על-עוונם, וחטאתם, מלפניך אל-תימחה:  כי הכעיסו, לנגד הבונים. 
1 ונבנה, את-החומה, ותיקשר כל-החומה, עד-חצייה; ויהי לב לעם, לעשות.  {פ} 1 ויהי כאשר שמע סנבלט וטובייה והערבים והעמונים והאשדודים, כי-עלתה ארוכה לחומות ירושלים--כי-החלו הפרוצים, להיסתם; וייחר להם, מאוד. 
1 ויקשרו כולם יחדיו, לבוא להילחם בירושלים, ולעשות לו, תועה. 
1 ונתפלל, אל-אלוהינו; ונעמיד משמר עליהם יומם ולילה, מפניהם. 
1 ויאמר יהודה, כשל כוח הסבל, והעפר, הרבה; ואנחנו לא נוכל, לבנות בחומה. 
1 ויאמרו צרינו, לא יידעו ולא יראו, עד אשר-נבוא אל-תוכם, והרגנום; והשבתנו, את-המלאכה. 
1 ויהי כאשר-באו היהודים, היושבים אצלם; ויאמרו לנו עשר פעמים, מכל-המקומות אשר-תשובו עלינו. 
1 ואעמיד מתחתיות למקום, מאחרי לחומה--בצחיחים; ואעמיד את-העם למשפחות, עם-חרבותיהם רומחיהם וקשתותיהם. 
1 וארא ואקום, ואומר אל-החורים ואל-הסגנים ואל-יתר העם--אל-תיראו, מפניהם:  את-אדוניי הגדול והנורא, זכורו, והילחמו על-אחיכם בניכם ובנותיכם, נשיכם ובתיכם.  {פ} 1 ויהי כאשר-שמעו אויבינו, כי-נודע לנו, ויפר האלוהים, את-עצתם; ונשב כולנו אל-החומה, איש אל-מלאכתו. 
1 ויהי מן-היום ההוא, חצי נעריי עושים במלאכה, וחציים מחזיקים והרמחים המגינים, והקשתות והשריונים; והשרים--אחרי, כל-בית יהודה. 
1 הבונים בחומה והנושאים בסבל, עומשים; באחת ידו עושה במלאכה, ואחת מחזקת השלח. 
1 והבונים--איש חרבו אסורים על-מותניו, ובונים; והתוקע בשופר, אצלי. 
1 ואומר אל-החורים ואל-הסגנים, ואל-יתר העם--המלאכה הרבה, ורחבה; ואנחנו, נפרדים על-החומה, רחוקים, איש מאחיו. 
1 במקום, אשר תשמעו את-קול השופר, שמה, תיקבצו אלינו; אלוהינו, יילחם לנו. 
1 ואנחנו, עושים במלאכה; וחציים, מחזיקים ברמחים, מעלות השחר, עד צאת הכוכבים. 
1 גם בעת ההיא, אמרתי לעם--איש ונערו, ילינו בתוך ירושלים; והיו-לנו הלילה משמר, והיום מלאכה. 
1 ואין אני ואחיי ונעריי, ואנשי המשמר אשר אחריי--אין-אנחנו פושטים, בגדינו; איש, שלחו המים.  {ס} 1 ותהי צעקת העם ונשיהם, גדולה, אל-אחיהם, היהודים. 
1 ויש אשר אומרים, בנינו ובנותינו אנחנו רבים; ונקחה דגן, ונאכלה ונחיה. 
1 ויש אשר אומרים, שדותינו וכרמינו ובתינו אנחנו עורבים; ונקחה דגן, ברעב. 
1 ויש אשר אומרים, לווינו כסף למידת המלך, שדותינו, וכרמינו. 
1 ועתה, כבשר אחינו בשרנו, כבניהם, בנינו; והנה אנחנו כובשים את-בנינו ואת-בנותינו לעבדים, ויש מבנותינו נכבשות ואין לאל ידנו, ושדותינו וכרמינו, לאחרים. 
1 וייחר לי, מאוד, כאשר שמעתי את-זעקתם, ואת הדברים האלה. 
1 ויימלך ליבי עליי, ואריבה את-החורים ואת-הסגנים, ואומרה להם, משא איש-באחיו אתם נושים; ואתן עליהם, קהילה גדולה. 
1 ואומרה להם, אנחנו קנינו את-אחינו היהודים הנמכרים לגויים כדי בנו, וגם-אתם תמכרו את-אחיכם, ונמכרו-לנו; ויחרישו, ולא מצאו דבר.  {ס} 1 ואומר, לא-טוב הדבר אשר-אתם עושים:  הלוא ביראת אלוהינו תלכו, מחרפת הגויים אויבינו. 
1 וגם-אני אחיי ונעריי, נושים בהם כסף ודגן; נעזבה-נא, את-המשא הזה. 
1 השיבו נא להם כהיום, שדותיהם כרמיהם זיתיהם--ובתיהם; ומאת הכסף והדגן התירוש והיצהר, אשר אתם נושים בהם. 
1 ויאמרו נשיב, ומהם לא נבקש--כן נעשה, כאשר אתה אומר; ואקרא, את-הכוהנים, ואשביעם, לעשות כדבר הזה. 
1 גם-חוצני נערתי, ואומרה ככה ינער האלוהים את-כל-האיש אשר לא-יקים את-הדבר הזה מביתו ומיגיעו, וככה יהיה נעור, וריק; ויאמרו כל-הקהל אמן, ויהללו את-יהוה, ויעש העם, כדבר הזה. 
1 גם מיום אשר-ציווה אותי, להיות פחם בארץ יהודה, משנת עשרים ועד שנת שלושים ושתיים לארתחשסתא המלך, שנים שתים עשרה--אני ואחיי, לחם הפחה לא אכלתי. 
1 והפחות הראשונים אשר-לפניי הכבידו על-העם, ויקחו מהם בלחם ויין אחר כסף-שקלים ארבעים--גם נעריהם, שלטו על-העם; ואני לא-עשיתי כן, מפני יראת אלוהים. 
1 וגם במלאכת החומה הזאת, החזקתי, ושדה, לא קנינו; וכל-נעריי--קבוצים שם, על-המלאכה. 
1 והיהודים והסגנים מאה וחמישים איש, והבאים אלינו מן-הגויים אשר-סביבותינו--על-שולחני. 
1 ואשר היה נעשה ליום אחד, שור אחד צאן שש-ברורות וציפורים נעשו-לי, ובין עשרת ימים בכל-יין, להרבה; ועם-זה, לחם הפחה לא ביקשתי--כי-כבדה העבודה, על-העם הזה. 
1 זוכרה-לי אלוהיי, לטובה--כול אשר-עשיתי, על-העם הזה.  {פ} 1 ויהי כאשר נשמע לסנבלט וטובייה ולגשם הערבי וליתר אויבינו, כי בניתי את-החומה, ולא-נותר בה, פרץ--גם עד-העת ההיא, דלתות לא-העמדתי בשערים. 
1 וישלח סנבלט וגשם אליי לאמור, לכה וניוועדה יחדיו בכפירים בבקעת אונו; והמה, חושבים, לעשות לי, רעה. 
1 ואשלחה עליהם מלאכים, לאמור--מלאכה גדולה אני עושה, ולא אוכל לרדת; למה תשבת המלאכה כאשר ארפהא, וירדתי אליכם. 
1 וישלחו אליי כדבר הזה, ארבע פעמים; ואשיב אותם, כדבר הזה.  {ס} 1 וישלח אליי סנבלט כדבר הזה, פעם חמישית--את-נערו; ואיגרת פתוחה, בידו. 
1 כתוב בה, בגויים נשמע וגשמו אומר, אתה והיהודים חושבים למרוד, על-כן אתה בונה החומה; ואתה, הווה להם למלך--כדברים, האלה. 
1 וגם-נביאים העמדת לקרוא עליך בירושלים לאמור, מלך ביהודה, ועתה יישמע למלך, כדברים האלה; ועתה לכה, וניוועצה יחדיו.  {ס} 1 ואשלחה אליו, לאמור--לא נהיה כדברים האלה, אשר אתה אומר:  כי מליבך, אתה בודם. 
1 כי כולם, מייראים אותנו לאמור, ירפו ידיהם מן-המלאכה, ולא תיעשה; ועתה, חזק את-ידיי. 
1 ואני-באתי, בית שמעיה בן-דליה בן-מהיטבאל--והוא עצור; ויאמר ניוועד אל-בית האלוהים אל-תוך ההיכל, ונסגרה דלתות ההיכל--כי באים להורגך, ולילה באים להורגך. 
1 ואומרה, האיש כמוני יברח, ומי כמוני אשר-יבוא אל-ההיכל, וחי; לא, אבוא. 
1 ואכירה, והנה לא-אלוהים שלחו:  כי הנבואה דיבר עליי, וטובייה וסנבלט שכרו. 
1 למען שכור הוא, למען-אירא ואעשה-כן וחטאתי; והיה להם לשם רע, למען יחרפוני.  {פ} 1 זוכרה אלוהיי לטובייה ולסנבלט, כמעשיו אלה; וגם לנועדיה הנביאה וליתר הנביאים, אשר היו מייראים אותי. 
1 ותשלם, החומה, בעשרים וחמישה, לאלול--לחמישים ושניים, יום.  {פ} 1 ויהי, כאשר שמעו כל-אויבינו, וייראו כל-הגויים אשר סביבותינו, וייפלו מאוד בעיניהם; ויידעו--כי מאת אלוהינו, נעשתה המלאכה הזאת. 
1 גם בימים ההם, מרבים חורי יהודה איגרותיהם, הולכות, על-טובייה; ואשר לטובייה, באות אליהם. 
1 כי-רבים ביהודה, בעלי שבועה לו--כי-חתן הוא, לשכניה בן-ארח; ויהוחנן בנו--לקח, את-בת-משולם בן ברכיה. 
1 גם טובותיו, היו אומרים לפניי, ודבריי, היו מוציאים לו; איגרות שלח טובייה, לייראני. 
1 ויהי, כאשר נבנתה החומה, ואעמיד, הדלתות; וייפקדו השוערים והמשוררים, והלויים. 
1 ואצווה את-חנני אחי, ואת-חנניה שר הבירה--על-ירושלים:  כי-הוא כאיש אמת, וירא את-האלוהים מרבים. 
1 ואומר להם, לא ייפתחו שערי ירושלים עד-חום השמש, ועד הם עומדים יגיפו הדלתות, ואחוזו; והעמד, משמרות יושבי ירושלים--איש במשמרו, ואיש נגד ביתו. 
1 והעיר רחבת ידיים, וגדולה, והעם מעט, בתוכה; ואין בתים, בנויים. 
1 וייתן אלוהיי אל-ליבי, ואקבצה את-החורים ואת-הסגנים ואת-העם להתייחש; ואמצא, ספר היחש העולים בראשונה, ואמצא, כתוב בו.  {פ} 1 אלה בני המדינה, העולים משבי הגולה, אשר הגלה, נבוכדנאצר מלך בבל; וישובו לירושלים וליהודה, איש לעירו. 
1 הבאים עם-זרובבל, ישוע נחמיה עזריה רעמיה נחמני מורדכיי בלשן מספרת בגוויי--נחום בענה:  מספר, אנשי עם ישראל.  {ס} 
1 בני פרעוש--אלפיים, מאה ושבעים ושניים.  {ס} 
1 בני שפטיה, שלוש מאות שבעים ושניים.  {ס} 
1 בני ארח, שש מאות חמישים ושניים.  {ס} 
1 בני-פחת מואב לבני ישוע, ויואב--אלפיים, ושמונה מאות שמונה עשר.  {ס} 
1 בני עילם--אלף, מאתיים חמישים וארבעה.  {ס} 
1 בני זתוא, שמונה מאות ארבעים וחמישה.  {ס} 
1 בני זכיי, שבע מאות ושישים.  {ס} 
1 בני בינוי, שש מאות ארבעים ושמונה.  {ס} 
1 בני ביביי, שש מאות עשרים ושמונה.  {ס} 
1 בני עזגד--אלפיים, שלוש מאות עשרים ושניים.  {ס} 
1 בני, אדוניקם--שש מאות, שישים ושבעה.  {ס} 
1 בני בגוויי, אלפיים שישים ושבעה.  {ס} 
1 בני עדין, שש מאות חמישים וחמישה.  {ס} 
1 בני-אטר לחזקייה, תשעים ושמונה.  {ס} 
1 בני חשום, שלוש מאות עשרים ושמונה.  {ס} 
1 בני ביציי, שלוש מאות עשרים וארבעה.  {ס} 
1 בני חריף, מאה שנים עשר.  {ס} 
1 בני גבעון, תשעים וחמישה.  {ס} 
1 אנשי בית-לחם ונטופה, מאה שמונים ושמונה.  {ס} 
1 אנשי ענתות, מאה עשרים ושמונה.  {ס} 
1 אנשי בית-עזמוות, ארבעים ושניים.  {ס} 
1 אנשי קרית יערים כפירה ובארות, שבע מאות ארבעים ושלושה.  {ס} 
1 אנשי הרמה וגבע, שש מאות עשרים ואחד.  {ס} 
1 אנשי מכמס, מאה ועשרים ושניים.  {ס} 
1 אנשי בית-אל והעיי, מאה עשרים ושלושה.  {ס} 
1 אנשי נבו אחר, חמישים ושניים.  {ס} 
1 בני, עילם אחר--אלף, מאתיים חמישים וארבעה.  {ס} 
1 בני חרים, שלוש מאות ועשרים.  {ס} 
1 בני ירחו, שלוש מאות ארבעים וחמישה.  {ס} 
1 בני-לוד חדיד ואונו, שבע מאות ועשרים ואחד.  {ס} 
1 בני סנאה--שלושת אלפים, תשע מאות ושלושים.  {פ} 1 הכוהנים:  בני ידעיה לבית ישוע, תשע מאות שבעים ושלושה.  {ס} 
1 בני אימר, אלף חמישים ושניים.  {ס} 
1 בני פשחור--אלף, מאתיים ארבעים ושבעה.  {ס} 
1 בני חרים, אלף שבעה עשר.  {פ} 1 הלויים:  בני-ישוע לקדמיאל לבני להודווה, שבעים וארבעה.  {ס} 
1 המשוררים--בני אסף, מאה ארבעים ושמונה.  {ס} 
1 השוערים, בני-שלום בני-אטר בני-טלמון בני-עקוב, בני חטיטא, בני שוביי--מאה, שלושים ושמונה.  {ס} 
1 הנתינים:  בני-ציחא בני-חשופא, בני טבעות. 
1 בני-קירוס בני-סיעא, בני פדון. 
1 בני-לבנה בני-חגבא, בני שלמיי. 
1 בני-חנן בני-גידל, בני-גחר. 
1 בני-ראיה בני-רצין, בני נקודא. 
1 בני-גזם בני-עוזא, בני פסח. 
1 בני-ביסיי בני-מעונים, בני נפישסים. 
1 בני-בקבוק בני-חקופא, בני חרחור.  {ס} 
1 בני-בצלית בני-מחידא, בני חרשא. 
1 בני-  {ר} ברקוס  {ס}  בני-סיסרא,  {ס}  בני-תמח.  {ס} 
1 בני  {ר} נציח,  {ס}  בני חטיפא.  {ס} 
1 בני, עבדי שלמה:  {ס}  בני-  {ר} סוטיי  {ס}  בני-סופרת,  {ס}  בני פרידא.  {ס} 
1 בני-  {ר} יעלא  {ס}  בני-דרקון,  {ס}  בני גידל.  {ס} 
1 בני  {ר} שפטיה  {ס}  בני-חטיל,  {ס}  בני פוכרת הצביים--  {ס}  בני  {ר} אמון. 
1 כל-הנתינים--ובני, עבדי שלמה:  שלוש מאות, תשעים ושניים.  {פ} 1 ואלה, העולים מתל מלח תל חרשא, כרוב אדון, ואימר; ולא יכלו, להגיד בית-אבותם וזרעם--אם מישראל, הם. 
1 בני-דליה בני-טובייה, בני נקודא--שש מאות, וארבעים ושניים.  {ס} 1 ומן-הכוהנים, בני חוביה בני הקוץ:  בני ברזלי, אשר לקח מבנות ברזלי הגלעדי אישה, וייקרא, על-שמם. 
1 אלה, ביקשו כתבם המתייחשים--ולא נמצא; ויגואלו, מן-הכהונה. 
1 ויאמר התרשתא להם, אשר לא-יאכלו מקודש הקודשים--עד עמוד הכוהן, לאורים ותומים. 
1 כל-הקהל, כאחד--ארבע ריבוא, אלפיים שלוש-מאות ושישים. 
1 מלבד עבדיהם ואמהותיהם, אלה--שבעת אלפים, שלוש מאות שלושים ושבעה; ולהם, משוררים ומשוררות--מאתיים, וארבעים וחמישה.  {ס} 1 גמלים, ארבע מאות שלושים וחמישה;  {ס}  חמורים--ששת אלפים, שבע מאות ועשרים. 
1 ומקצת ראשי האבות, נתנו למלאכה--התרשתא נתן לאוצר, זהב דרכמונים אלף מזרקות חמישים, כותנות כוהנים, שלושים וחמש מאות. 
1 ומראשי האבות, נתנו לאוצר המלאכה--זהב, דרכמונים שתי ריבות; וכסף, מנים אלפיים ומאתיים. 
1 ואשר נתנו, שארית העם--זהב דרכמונים שתי ריבוא, וכסף מנים אלפיים; וכותנות כוהנים, שישים ושבעה.  {פ} 1 ויישבו הכוהנים והלויים והשוערים והמשוררים ומן-העם והנתינים, וכל-ישראל--בעריהם; וייגע החודש השביעי, ובני ישראל בעריהם. 
1 וייאספו כל-העם, כאיש אחד, אל-הרחוב, אשר לפני שער-המים; ויאמרו, לעזרא הסופר--להביא את-ספר תורת משה, אשר-ציווה יהוה את-ישראל. 
1 ויביא עזרא הכוהן את-התורה לפני הקהל, מאיש ועד-אישה, וכול, מבין לשמוע--ביום אחד, לחודש השביעי. 
1 ויקרא-בו לפני הרחוב אשר לפני שער-המים, מן-האור עד-מחצית היום--נגד האנשים והנשים, והמבינים; ואוזני כל-העם, אל-ספר התורה. 
1 ויעמוד עזרא הסופר, על-מגדל-עץ אשר עשו לדבר, ויעמוד אצלו מתיתיה ושמע ועניה ואורייה וחלקייה ומעשיה, על-ימינו; ומשמאלו, פדיה ומישאל ומלכייה וחשום וחשבדנה--זכריה משולם.  {פ} 1 ויפתח עזרא הספר לעיני כל-העם, כי-מעל כל-העם היה; וכפתחו, עמדו כל-העם. 
1 ויברך עזרא, את-יהוה האלוהים הגדול; ויענו כל-העם אמן אמן, במועל ידיהם, וייקדו וישתחוו ליהוה, אפיים ארצה. 
1 וישוע ובני ושרביה ימין עקוב שבתיי הודייה מעשיה קליטא עזריה יוזבד חנן פלאיה, והלויים--מבינים את-העם, לתורה; והעם, על-עומדם. 
1 ויקראו בספר בתורת האלוהים, מפורש; ושום שכל, ויבינו במקרא.  {ס} 1 ויאמר נחמיה הוא התרשתא ועזרא הכוהן הסופר והלויים המבינים את-העם לכל-העם, היום קדוש-הוא ליהוה אלוהיכם--אל-תתאבלו, ואל-תבכו:  כי בוכים כל-העם, כשומעם את-דברי התורה. 
1 ויאמר להם לכו אכלו משמנים ושתו ממתקים, ושלחו מנות לאין נכון לו--כי-קדוש היום, לאדונינו; ואל-תיעצבו, כי-חדוות יהוה היא מעוזכם. 
1 והלויים מחשים לכל-העם, לאמור הסו--כי היום, קדוש; ואל-תיעצבו. 
1 וילכו כל-העם לאכול ולשתות, ולשלח מנות, ולעשות, שמחה גדולה:  כי הבינו בדברים, אשר הודיעו להם.  {ס} 1 וביום השני נאספו ראשי האבות לכל-העם, הכוהנים והלויים, אל-עזרא, הסופר--ולהשכיל, אל-דברי התורה. 
1 וימצאו, כתוב בתורה:  אשר ציווה יהוה ביד-משה, אשר יישבו בני-ישראל בסוכות בחג בחודש השביעי. 
1 ואשר ישמיעו, ויעבירו קול בכל-עריהם ובירושלים לאמור--צאו ההר והביאו עלי-זית ועלי-עץ שמן, ועלי הדס ועלי תמרים ועלי עץ עבות:  לעשות סוכות, ככתוב.  {פ} 1 וייצאו העם, ויביאו, ויעשו להם סוכות איש על-גגו ובחצרותיהם, ובחצרות בית האלוהים--וברחוב שער המים, וברחוב שער אפריים. 
1 ויעשו כל-הקהל השבים מן-השבי סוכות, ויישבו בסוכות--כי לא-עשו מימי ישוע בן-נון כן בני ישראל, עד היום ההוא; ותהי שמחה, גדולה מאוד. 
1 ויקרא בספר תורת האלוהים, יום ביום--מן-היום הראשון, עד היום האחרון; ויעשו-חג שבעת ימים, וביום השמיני עצרת כמשפט.  {פ} 1 וביום עשרים וארבעה לחודש הזה, נאספו בני-ישראל בצום ובשקים, ואדמה, עליהם. 
1 וייבדלו זרע ישראל, מכול בני נכר; ויעמדו, ויתוודו על-חטאותיהם, ועוונות, אבותיהם. 
1 ויקומו, על-עומדם, ויקראו בספר תורת יהוה אלוהיהם, רביעית היום; ורביעית מתוודים ומשתחווים, ליהוה אלוהיהם.  {פ} 1 ויקם על-מעלה הלויים, ישוע ובני קדמיאל שבניה בוני שרביה--בני כנני; ויזעקו בקול גדול, אל-יהוה אלוהיהם. 
1 ויאמרו הלויים ישוע וקדמיאל בני חשבניה שרביה הודייה, שבניה פתחיה, קומו ברכו את-יהוה אלוהיכם, מן-העולם עד-העולם; ויברכו שם כבודך, ומרומם על-כל-ברכה ותהילה. 
1 אתה-הוא יהוה, לבדך--אתה עשית את-השמיים שמי השמיים וכל-צבאם הארץ וכל-אשר עליה הימים וכל-אשר בהם, ואתה מחייה את-כולם; וצבא השמיים, לך משתחווים. 
1 אתה-הוא, יהוה האלוהים, אשר בחרת באברם, והוצאתו מאור כשדים; ושמת שמו, אברהם. 
1 ומצאת את-לבבו, נאמן לפניך, וכרות עימו הברית לתת את-ארץ הכנעני החיתי האמורי והפריזי והיבוסי והגרגשי, לתת לזרעו; ותקם, את-דבריך, כי צדיק, אתה. 
1 ותרא את-עוני אבותינו, במצריים; ואת-זעקתם שמעת, על-ים-סוף. 
1 ותיתן אותות ומופתים בפרעה ובכל-עבדיו, ובכל-עם ארצו--כי ידעת, כי הזידו עליהם; ותעש-לך שם, כהיום הזה. 
1 והים בקעת לפניהם, ויעברו בתוך-הים ביבשה; ואת-רודפיהם השלכת במצולות, כמו-אבן--במים עזים. 
1 ובעמוד ענן, הנחיתם יומם; ובעמוד אש, לילה, להאיר להם, את-הדרך אשר ילכו-בה. 
1 ועל הר-סיניי ירדת, ודבר עימהם משמיים; ותיתן להם משפטים ישרים, ותורות אמת--חוקים ומצוות, טובים. 
1 ואת-שבת קודשך, הודעת להם; ומצוות וחוקים, ותורה, ציווית להם, ביד משה עבדך. 
1 ולחם משמיים נתת להם, לרעבם, ומים מסלע הוצאת להם, לצמאם; ותאמר להם, לבוא לרשת את-הארץ, אשר-נשאת את-ידך, לתת להם. 
1 והם ואבותינו, הזידו; ויקשו, את-עורפם, ולא שמעו, אל-מצוותיך. 
1 וימאנו לשמוע, ולא-זכרו נפלאותיך אשר עשית עימהם, ויקשו את-עורפם, וייתנו-ראש לשוב לעבדותם במריים; ואתה אלוה סליחות חנון ורחום, ארך-אפיים ורב-חסד--ולא עזבתם. 
1 אף, כי-עשו להם עגל מסכה, ויאמרו, זה אלוהיך אשר העלך ממצריים; ויעשו, נאצות גדולות. 
1 ואתה ברחמיך הרבים, לא עזבתם במדבר; את-עמוד הענן לא-סר מעליהם ביומם, להנחותם בהדרך, ואת-עמוד האש בלילה להאיר להם, ואת-הדרך אשר ילכו-בה. 
1 ורוחך, הטובה, נתת, להשכילם; ומנך לא-מנעת מפיהם, ומים נתת להם לצמאם. 
1 וארבעים שנה כילכלתם במדבר, לא חסרו; שלמותיהם לא בלו, ורגליהם לא בצקו. 
1 ותיתן להם ממלכות ועממים, ותחלקם לפיאה; ויירשו את-ארץ סיחון, ואת-ארץ מלך חשבון, ואת-ארץ, עוג מלך-הבשן. 
1 ובניהם הרבית, ככוכבי השמיים; ותביאם, אל-הארץ, אשר-אמרת לאבותיהם, לבוא לרשת. 
1 ויבואו הבנים, ויירשו את-הארץ, ותכנע לפניהם את-יושבי הארץ הכנענים, ותיתנם בידם; ואת-מלכיהם ואת-עממי הארץ, לעשות בהם כרצונם. 
1 וילכדו ערים בצורות, ואדמה שמנה, ויירשו בתים מלאים-כל-טוב בורות חצובים כרמים וזיתים ועץ מאכל, לרוב; ויאכלו וישבעו וישמינו, ויתעדנו בטובך הגדול. 
1 וימרו וימרדו בך, וישליכו את-תורתך אחרי גוום, ואת-נביאיך הרגו, אשר-העידו בם להשיבם אליך; ויעשו, נאצות גדולות. 
1 ותיתנם ביד צריהם, ויצרו להם; ובעת צרתם, יצעקו אליך, ואתה משמיים תשמע, וכרחמיך הרבים תיתן להם מושיעים ויושיעום מיד צריהם. 
1 וכנוח להם--ישובו, לעשות רע לפניך; ותעזבם ביד אויביהם, וירדו בהם, וישובו ויזעקוך, ואתה משמיים תשמע ותצילם כרחמיך רבות עיתים. 
1 ותעד בהם להשיבם אל-תורתך, והמה הזידו ולא-שמעו למצוותיך ובמשפטיך חטאו-בם, אשר-יעשה אדם, וחיה בהם; וייתנו כתף סוררת, ועורפם הקשו ולא שמעו. 
1 ותמשוך עליהם שנים רבות, ותעד בם ברוחך ביד-נביאיך ולא האזינו; ותיתנם, ביד עמי הארצות. 
1 וברחמיך הרבים לא-עשיתם כלה, ולא עזבתם:  כי אל-חנון ורחום, אתה. 
1 ועתה אלוהינו האל הגדול הגיבור והנורא, שומר הברית והחסד--אל-ימעט לפניך את כל-התלאה אשר-מצאתנו למלכינו לשרינו ולכוהנינו ולנביאינו ולאבותינו, ולכל-עמך:  מימי מלכי אשור, עד היום הזה. 
1 ואתה צדיק, על כל-הבא עלינו:  כי-אמת עשית, ואנחנו הרשענו. 
1 ואת-מלכינו שרינו כוהנינו ואבותינו, לא עשו תורתך; ולא הקשיבו, אל-מצוותיך, ולעדוותיך, אשר העידות בהם. 
1 והם במלכותם ובטובך הרב אשר-נתת להם, ובארץ הרחבה והשמנה אשר-נתת לפניהם--לא עבדוך; ולא-שבו, ממעלליהם הרעים. 
1 הנה אנחנו היום, עבדים; והארץ אשר-נתת לאבותינו, לאכול את-פרייה ואת-טובה--הנה אנחנו עבדים, עליה. 
1 ותבואתה מרבה, למלכים אשר-נתת עלינו--בחטאותינו; ועל גווייותינו מושלים ובבהמתנו, כרצונם, ובצרה גדולה, אנחנו.  {פ} 1 ובכל-זאת, אנחנו כורתים אמנה וכותבים; ועל, החתום, שרינו לויינו, כוהנינו. 
1 ועל, החתומים:  נחמיה התרשתא בן-חכליה, וצדקייה. 
1 שריה עזריה, ירמיה. 
1 פשחור אמריה, מלכייה. 
1 חטוש שבניה, מלוך. 
1 חרים מרמות, עובדיה. 
1 דניאל גינתון, ברוך. 
1 משולם אבייה, מיימין. 
1 מעזיה בלגיי, שמעיה; אלה, הכוהנים.  {ס} 1 והלויים:  וישוע, בן-אזניה, בינוי, מבני חנדד קדמיאל. 
1 ואחיהם--שבניה הודייה קליטא, פלאיה חנן. 
1 מיכא רחוב, חשביה. 
1 זכור שרביה, שבניה. 
1 הודייה בני, בנינו.  {ס} 1 ראשי, העם:  פרעוש פחת מואב, עילם זתוא בני. 
1 בוני עזגד, ביביי. 
1 אדונייה בגוויי, עדין. 
1 אטר חזקייה, עזור. 
1 הודייה חשום, ביציי. 
1 חריף ענתות, ניביי. 
1 מגפיעש משולם, חזיר. 
1 משיזבאל צדוק, ידוע. 
1 פלטיה חנן, עניה. 
1 הושע חנניה, חשוב. 
1 הלוחש פלחא, שובק. 
1 רחום חשבנה, מעשיה. 
1 ואחייה חנן, ענן. 
1 מלוך חרים, בענה. 
1 ושאר העם הכוהנים הלויים השוערים המשוררים הנתינים, וכל-הנבדל מעמי הארצות אל-תורת האלוהים, נשיהם, בניהם ובנותיהם:  כול, יודע מבין. 
1 מחזיקים על-אחיהם, אדיריהם, ובאים באלה ובשבועה ללכת בתורת האלוהים, אשר ניתנה ביד משה עבד-האלוהים; ולשמור ולעשות, את-כל-מצוות יהוה אדונינו, ומשפטיו, וחוקיו. 
1 ואשר לא-ניתן בנותינו, לעמי הארץ; ואת-בנותיהם, לא ניקח לבנינו. 
1 ועמי הארץ המביאים את-המקחות וכל-שבר ביום השבת, למכור--לא-ניקח מהם בשבת, וביום קודש; וניטוש את-השנה השביעית, ומשא כל-יד. 
1 והעמדנו עלינו מצוות, לתת עלינו שלישית השקל בשנה, לעבודת, בית אלוהינו. 
1 ללחם המערכת ומנחת התמיד ולעולת התמיד השבתות החודשים למועדים, ולקודשים ולחטאות--לכפר, על-ישראל; וכול, מלאכת בית-אלוהינו.  {ס} 1 והגורלות הפלנו על-קורבן העצים, הכוהנים הלויים והעם--להביא לבית אלוהינו לבית-אבותינו לעיתים מזומנים, שנה בשנה:  לבער, על-מזבח יהוה אלוהינו, ככתוב, בתורה. 
1 ולהביא את-ביכורי אדמתנו, וביכורי כל-פרי כל-עץ--שנה בשנה:  לבית, יהוה. 
1 ואת-בכורות בנינו ובהמתנו, ככתוב בתורה; ואת-בכורי בקרינו וצאננו, להביא לבית אלוהינו, לכוהנים, המשרתים בבית אלוהינו. 
1 ואת-ראשית עריסותינו ותרומותינו ופרי כל-עץ תירוש ויצהר, נביא לכוהנים אל-לשכות בית-אלוהינו, ומעשר אדמתנו, ללויים; והם, הלויים, המעשרים, בכול ערי עבודתנו. 
1 והיה הכוהן בן-אהרון עם-הלויים, בעשר הלויים; והלויים יעלו את-מעשר המעשר, לבית אלוהינו, אל-הלשכות, לבית האוצר. 
1 כי אל-הלשכות יביאו בני-ישראל ובני הלוי, את-תרומת הדגן התירוש והיצהר, ושם כלי המקדש, והכוהנים המשרתים והשוערים והמשוררים; ולא נעזוב, את-בית אלוהינו. 
1 ויישבו שרי-העם, בירושלים; ושאר העם הפילו גורלות להביא אחד מן-העשרה, לשבת בירושלים עיר הקודש, ותשע הידות, בערים. 
1 ויברכו, העם--לכול, האנשים, המתנדבים, לשבת בירושלים.  {פ} 1 ואלה ראשי המדינה, אשר ישבו בירושלים; ובערי יהודה, ישבו איש באחוזתו בעריהם, ישראל הכוהנים והלויים והנתינים, ובני עבדי שלמה. 
1 ובירושלים, ישבו, מבני יהודה, ומבני בנימין:  מבני יהודה עתיה בן-עוזייה בן-זכריה בן-אמריה, בן-שפטיה בן-מהללאל--מבני-פרץ. 
1 ומעשיה בן-ברוך בן-כל-חוזה בן-חזיה בן-עדיה בן-יויריב, בן-זכריה--בן-השילוני. 
1 כל-בני-פרץ, היושבים בירושלים--ארבע מאות שישים ושמונה, אנשי-חיל.  {ס} 1 ואלה, בני בנימין:  סלוא בן-משולם בן-יועד בן-פדיה בן-קוליה בן-מעשיה, בן-איתיאל--בן-ישעיה. 
1 ואחריו, גביי סליי--תשע מאות, עשרים ושמונה. 
1 ויואל בן-זכרי, פקיד עליהם; ויהודה בן-הסנואה על-העיר, משנה.  {פ} 1 מן-הכוהנים:  ידעיה בן-יויריב, יכין. 
1 שריה בן-חלקייה בן-משולם בן-צדוק, בן-מריות בן-אחיטוב--נגיד, בית האלוהים. 
1 ואחיהם, עושי המלאכה לבית--שמונה מאות, עשרים ושניים; ועדיה בן-ירוחם בן-פלליה בן-אמצי בן-זכריה, בן-פשחור בן-מלכייה. 
1 ואחיו ראשים לאבות, מאתיים ארבעים ושניים; ועמשסיי בן-עזראל בן-אחזיי בן-משילמות, בן-אימר. 
1 ואחיהם גיבורי חיל, מאה עשרים ושמונה; ופקיד עליהם, זבדיאל בן-הגדולים.  {ס} 1 ומן-הלויים:  שמעיה בן-חשוב בן-עזריקם בן-חשביה, בן-בוני. 
1 ושבתיי ויוזבד על-המלאכה החיצונה, לבית האלוהים, מראשי, הלויים. 
1 ומתניה בן-מיכא בן-זבדי בן-אסף ראש, התחילה יהודה לתפילה, ובקבוקיה, משנה מאחיו; ועבדא, בן-שמוע, בן-גלל, בן-ידותון. 
1 כל-הלויים בעיר הקודש, מאתיים שמונים וארבעה.  {פ} 1 והשוערים עקוב טלמון, ואחיהם השומרים בשערים--מאה, שבעים ושניים. 
1 ושאר ישראל הכוהנים הלויים, בכל-ערי יהודה, איש, בנחלתו. 
1 והנתינים, יושבים בעופל; וציחא וגשפא, על-הנתינים.  {פ} 1 ופקיד הלויים, בירושלים--עוזי בן-בני בן-חשביה, בן-מתניה בן-מיכא:  מבני אסף המשוררים, לנגד מלאכת בית-האלוהים. 
1 כי-מצות המלך, עליהם; ואמנה על-המשוררים, דבר-יום ביומו. 
1 ופתחיה בן-משיזבאל מבני-זרח בן-יהודה, ליד המלך, לכל-דבר, לעם. 
1 ואל-החצרים, בשדותם--מבני יהודה, ישבו בקרית הארבע ובנותיה, ובדיבון ובנותיה, וביקבצאל וחצריה. 
1 ובישוע ובמולדה, ובבית פלט. 
1 ובחצר שועל ובבאר שבע, ובנותיה. 
1 ובציקלג ובמכונה, ובבנותיה. 
1 ובעין רימון ובצורעה, ובירמות. 
1 זנוח עדולם, וחצריהם, לכיש ושדותיה, עזקה ובנותיה; ויחנו מבאר-שבע, עד-גיא הינום. 
1 ובני בנימין, מגבע, מכמש ועייה, ובית-אל ובנותיה. 
1 ענתות נוב, ענניה. 
1 חצור רמה, גיתיים. 
1 חדיד צבועים, נבלט. 
1 לוד ואונו, גיא החרשים. 
1 ומן-הלויים--מחלקות יהודה, לבנימין.  {פ} 1 ואלה הכוהנים והלויים, אשר עלו עם-זרובבל בן-שאלתיאל וישוע:  שריה ירמיה, עזרא. 
1 אמריה מלוך, חטוש. 
1 שכניה רחום, מרמות. 
1 עידוא גינתוי, אבייה. 
1 מיימין מעדיה, בלגה. 
1 שמעיה ויויריב, ידעיה. 
1 סלו עמוק, חלקייה ידעיה; אלה ראשי הכוהנים ואחיהם, בימי ישוע.  {פ} 1 והלויים, ישוע בינוי קדמיאל שרביה--יהודה מתניה:  על-הויידות, הוא ואחיו. 
1 ובקבוקיה ועוני אחיהם לנגדם, למשמרות. 
1 וישוע, הוליד את-יויקים; ויויקים הוליד את-אלישיב, ואלישיב את-יוידע. 
1 ויוידע הוליד את-יונתן, ויונתן הוליד את-ידוע. 
1 ובימי, יויקים, היו כוהנים, ראשי האבות:  לשריה מריה, לירמיה חנניה. 
1 לעזרא משולם, לאמריה יהוחנן. 
1 למליכו, יונתן, לשבניה, יוסף. 
1 לחרים עדנא, למריות חלקיי. 
1 לעידוא זכריה, לגינתון משולם. 
1 לאבייה, זכרי; למנימין--למועדיה, פלטיי. 
1 לבלגה שמוע, לשמעיה יהונתן. 
1 וליויריב מתניי, לידעיה עוזי. 
1 לסליי קליי, לעמוק עבר. 
1 לחלקייה חשביה, לידעיה נתנאל. 
1 הלויים בימי אלישיב יוידע ויוחנן, וידוע--כתובים, ראשי אבות; והכוהנים, על-מלכות דריווש הפרסי.  {פ} 1 בני לוי, ראשי האבות, כתובים, על-ספר דברי הימים--ועד-ימי, יוחנן בן-אלישיב. 
1 וראשי הלויים חשביה שרביה וישוע בן-קדמיאל, ואחיהם לנגדם, להלל להודות, במצות דויד איש-האלוהים--משמר, לעומת משמר. 
1 מתניה ובקבוקיה עובדיה משולם, טלמון עקוב--שומרים שוערים משמר, באסופי השערים. 
1 אלה, בימי יויקים בן-ישוע בן-יוצדק, ובימי נחמיה הפחה, ועזרא הכוהן הסופר.  {פ} 1 ובחנוכת חומת ירושלים, ביקשו את-הלויים מכל-מקומותם, להביאם, לירושלים--לעשות חנוכה ושמחה ובתודות ובשיר, מצלתיים נבלים ובכינורות. 
1 וייאספו, בני המשוררים, ומן-הכיכר סביבות ירושלים, ומן-חצרי נטופתי. 
1 ומבית, הגלגל, ומשדות גבע, ועזמוות:  כי חצרים, בנו להם המשוררים, סביבות, ירושלים. 
1 וייטהרו, הכוהנים והלויים; ויטהרו, את-העם, ואת-השערים, ואת-החומה. 
1 ואעלה את-שרי יהודה, מעל לחומה; ואעמידה שתי תודות גדולות ותהלוכות לימין, מעל לחומה, לשער, האשפות. 
1 וילך אחריהם הושעיה, וחצי שרי יהודה. 
1 ועזריה עזרא, ומשולם. 
1 יהודה, ובנימין, ושמעיה, וירמיה.  {ס} 1 ומבני הכוהנים, בחצוצרות--זכריה בן-יונתן בן-שמעיה, בן-מתניה בן-מיכיה, בן-זכור, בן-אסף. 
1 ואחיו שמעיה ועזראל מילליי גילליי מעיי נתנאל ויהודה, חנני, בכלי-שיר דויד, איש האלוהים; ועזרא הסופר, לפניהם. 
1 ועל שער העין ונגדם, עלו על-מעלות עיר דויד, במעלה, לחומה:  מעל לבית דויד, ועד שער המים מזרח. 
1 והתודה השנית ההולכת למול, ואני אחריה; וחצי העם מעל להחומה, מעל למגדל התנורים, ועד, החומה הרחבה. 
1 ומעל לשער-אפריים ועל-שער הישנה ועל-שער הדגים, ומגדל חננאל ומגדל המאה, ועד, שער הצאן; ועמדו, בשער המטרה. 
1 ותעמודנה שתי התודות, בבית האלוהים; ואני, וחצי הסגנים עימי. 
1 והכוהנים אליקים מעשיה מנימין מיכיה אליועיניי, זכריה חנניה--בחצוצרות. 
1 ומעשיה ושמעיה ואלעזר ועוזי, ויהוחנן ומלכייה--ועילם ועזר; וישמיעו, המשוררים, ויזרחיה, הפקיד. 
1 ויזבחו ביום-ההוא זבחים גדולים וישמחו, כי האלוהים שימחם שמחה גדולה, וגם הנשים והילדים, שמחו; ותישמע שמחת ירושלים, מרחוק. 
1 וייפקדו ביום ההוא אנשים על-הנשכות, לאוצרות לתרומות לראשית ולמעשרות--לכנוס בהם לשדי הערים מנאות התורה, לכוהנים וללויים:  כי שמחת יהודה, על-הכוהנים ועל-הלויים העומדים. 
1 וישמרו משמרת אלוהיהם, ומשמרת הטוהרה, והמשוררים, והשוערים--כמצות דויד, שלמה בנו. 
1 כי-בימי דויד ואסף, מקדם--ראשי, המשוררים, ושיר-תהילה והודות, לאלוהים. 
1 וכל-ישראל בימי זרובבל ובימי נחמיה, נותנים מניות המשוררים והשוערים--דבר-יום ביומו; ומקדישים, ללויים, והלויים, מקדישים לבני אהרון.  {פ} 1 ביום ההוא, נקרא בספר משה--באוזני העם; ונמצא, כתוב בו, אשר לא-יבוא עמוני ומואבי בקהל האלוהים, עד-עולם. 
1 כי לא קידמו את-בני ישראל, בלחם ובמים; וישכור עליו את-בלעם לקללו, ויהפוך אלוהינו הקללה לברכה. 
1 ויהי, כשומעם את-התורה; ויבדילו כל-ערב, מישראל. 
1 ולפני מזה--אלישיב הכוהן, נתון בלשכת בית-אלוהינו:  קרוב, לטובייה. 
1 ויעש לו לשכה גדולה, ושם היו לפנים נותנים את-המנחה הלבונה והכלים ומעשר הדגן התירוש והיצהר--מצות הלויים, והמשוררים והשוערים; ותרומת, הכוהנים. 
1 ובכל-זה, לא הייתי בירושלים:  כי בשנת שלושים ושתיים לארתחשסתא מלך-בבל, באתי אל-המלך, ולקץ ימים, נשאלתי מן-המלך. 
1 ואבוא, לירושלים; ואבינה ברעה, אשר עשה אלישיב לטובייה--לעשות לו נשכה, בחצרי בית האלוהים. 
1 ויירע לי, מאוד; ואשליכה את-כל-כלי בית-טובייה, החוץ--מן-הלשכה. 
1 ואומרה, ויטהרו הלשכות; ואשיבה שם, כלי בית האלוהים, את-המנחה, והלבונה.  {פ} 1 ואדעה, כי-מניות הלויים לא ניתנה; ויברחו איש-לשדהו הלויים והמשוררים, עושי המלאכה. 
1 ואריבה, את-הסגנים, ואומרה, מדוע נעזב בית-האלוהים; ואקבצם, ואעמידם על-עומדם. 
1 וכל-יהודה, הביאו מעשר הדגן והתירוש והיצהר--לאוצרות. 
1 ואוצרה על-אוצרות שלמיה הכוהן וצדוק הסופר, ופדיה מן-הלויים, ועל-ידם, חנן בן-זכור בן-מתניה:  כי נאמנים נחשבו, ועליהם לחלוק לאחיהם.  {פ} 1 זוכרה-לי אלוהיי, על-זאת; ואל-תמח חסדיי, אשר עשיתי בבית אלוהיי--ובמשמריו. 
1 בימים ההמה ראיתי ביהודה דורכים-גיתות בשבת ומביאים הערימות ועומסים על-החמורים ואף-יין ענבים ותאנים, וכל-משא, ומביאים ירושלים, ביום השבת; ואעיד, ביום מכרם ציד. 
1 והצורים ישבו בה, מביאים דג וכל-מכר; ומוכרים בשבת לבני יהודה, ובירושלים. 
1 ואריבה, את חורי יהודה; ואומרה להם, מה-הדבר הרע הזה אשר אתם עושים, ומחללים, את-יום השבת. 
1 הלוא כה עשו, אבותיכם--ויבא אלוהינו עלינו את כל-הרעה הזאת, ועל העיר הזאת; ואתם מוסיפים חרון, על-ישראל, לחלל, את-השבת.  {פ} 1 ויהי כאשר צללו שערי ירושלים לפני השבת, ואומרה וייסגרו הדלתות, ואומרה, אשר לא יפתחום עד אחר השבת; ומנעריי, העמדתי על-השערים--לא-יבוא משא, ביום השבת. 
1 וילינו הרוכלים ומוכרי כל-ממכר, מחוץ לירושלים--פעם ושתיים. 
1 ואעידה בהם, ואומרה אליהם מדוע אתם לנים נגד החומה--אם-תשנו, יד אשלח בכם; מן-העת ההיא, לא-באו בשבת.  {ס} 1 ואומרה ללויים, אשר יהיו מיטהרים ובאים שומרים השערים--לקדש, את-יום השבת; גם-זאת זוכרה-לי אלוהיי, וחוסה עליי כרוב חסדך.  {פ} 1 גם בימים ההם, ראיתי את-היהודים הושיבו נשים אשדודייות, עמונייות, מואבייות. 
1 ובניהם, חצי מדבר אשדודית, ואינם מכירים, לדבר יהודית--וכלשון, עם ועם. 
1 ואריב עימם ואקללם, ואכה מהם אנשים ואמרטם; ואשביעם באלוהים, אם-תיתנו בנותיכם לבניהם, ואם-תשאו מבנותיהם, לבניכם ולכם. 
1 הלוא על-אלה חטא-שלמה מלך ישראל ובגויים הרבים לא-היה מלך כמוהו, ואהוב לאלוהיו היה, וייתנהו אלוהים, מלך על-כל-ישראל:  גם-אותו החטיאו, הנשים הנוכרייות. 
1 ולכם הנשמע, לעשות את כל-הרעה הגדולה הזאת--למעול, באלוהינו:  להושיב, נשים נוכרייות. 
1 ומבני יוידע בן-אלישיב הכוהן הגדול, חתן לסנבלט החורוני; ואבריחהו, מעליי. 
1 זוכרה להם, אלוהיי:  על גואלי הכהונה, וברית הכהונה והלויים. 
1 וטיהרתים, מכל-נכר; ואעמידה משמרות לכוהנים וללויים, איש במלאכתו. 
1 ולקורבן העצים בעיתים מזומנות, ולביכורים; זוכרה-לי אלוהיי, לטובה.  {ש}